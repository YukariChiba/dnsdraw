舉頭直北看青山.低頭直下覷黄卷
黄卷辛勤有時厭.青山於人保不變
山作主人我爲客.主人看客長不倦
今代風流潄石公.吏事直以儒雅緣
一丘一壑在胸中.塵土污人聊舉扇
開門抆拭舊題傍.坐與烏龍通一綫
近因秋雨聘此君.更倚歲寒爲外援
賤子與世多背馳.只有青山存半面
莫嫌剝啄時扣門.要是綈袍故人戀
