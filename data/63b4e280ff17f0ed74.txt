我讀射虎行.感概興長歎
官羌射虎得虎難.山下遠立常空還
惜留猛虎著山裏.射殺顧恐終身閑
有如邊將圖偷安.遵養時賦容其姦
翻愁努力盡高鳥.良弓掛壁無由彎
君不見劉巨容高千里.留賊自資媒富貴.恐賊盡誅身不利
坐令屈律裹頭人.橫暴九州狂螫噬
嗟嗟忠臣心不移.受刀摩頸甘如飴
紛紛血刃勇不顧.一死未謝君王知
官軍壯志吞蠻夷.匈奴不滅寧家爲
相公誓欲平淮西.慨言賊在歸無期
霍公裴公今已矣.我吟射虎徒歔欷
