欲下未下屬玉雙.喧瀑飛雪明石矼
扁舟激瀝蒼雪淙.斷岸菰柳穿蓬窗
舟程未達君子邦.心源直指如湍瀧
後生薄俗邪說哤.老成砥柱回淳龐
雄文翼道寶鼎扛.日月旂常九仞杠
急流勇退挂冠逄.飲水嚙雪嗤羊腔
孤輪絕翳空吠尨.飛蛾眇影捉明釭
翻思解纜鹿城江.寸莛不揣洪鐘撞
八年喬嶽勞心悾.北望雲迷翠羽幢
袖裏虹霓氣不降.珍儲未辨珉與玒
借公大扣聲樅樅.庶幾蚊蝱附奔駹
