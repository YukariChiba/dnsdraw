天目連天搏秀氣.崢嶸作起新城地.德門鐘秀光盛時.
江表唯傳君子營.劍沖牛鬥疏真宰.金昆玉季輕三鼓.
我聞大中咸通真令主.相惟大杜兼小杜.
但能致君活國濟生人.亦何必須踏金梯.折桂樹.
宣宗懿宗調舜琴.大杜小杜為殷霖.出將入相兮功德深.
常言一呼百萬何足雲.終取封侯之印大如鬥.
恭聞吾皇似堯禹.搜索賢良皆面睹.杜侯杜侯.
人之戴兮天筆注.國之福兮天固祚.四海無波八表臣.
