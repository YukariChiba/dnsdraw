女生藏深閨.未省窺牆藩
上車移所天.父母爲它門
妾身雖甚愚.亦知君姑尊
下床頭雞鳴.梳髻著襦裙
堂上奉灑掃.厨中具盤飱
青青摘葵莧.恨不美熊蹯
姑色少不怡.衣袂濕泪痕
所冀妾生男.庶幾姑弄孫
此志竟蹉跎.薄命来讒言
放棄不敢怨.所悲孤大恩
古路傍陂澤.微雨鬼火昏
君聽姑惡聲.無乃譴婦魂
