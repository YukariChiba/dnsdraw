放歌北亭漁.千古有生氣
當時及物心.豈在坳堂內
如公有遠度.寄此枝上嘒
定知膚寸雲.四海不難至
應憐風露腹.不受塵土蔽
寧嫌壤中丸.聊復一引臂
初如飛鳥揚.下逐游鱗戲
終然跐清波.振翼出荷芰
斯須曳餘響.决起望陰邃
臨風贈良規.毋以利昏智
禽魚逐甘香.鼎俎芼薑桂
請觀垂天鵬.纖繳安可冀
