易之廣大.無方無體
河圖授羲.斯文天啟
爰畫以象.是陳八物
演六十四.闔闢伸屈
文繫繇辭.二千爻旨
孔絕韋編.十翼備矣
後來濂洛.發明幾盡
萬世學者.於此取信
弘毅李君.以身體易
消長驗氣.吉凶考德
方初學時.四載忘寐
感蒼筤竹.至産于地
蓋三十年.然後成書
其語不費.其趣有餘
予得其稿.日置書案
熟視厥履.爲之三嘆
道無隠顯.形上繇下
脩辭立誠.窮神知化
