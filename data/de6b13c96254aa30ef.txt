君不見漢家五陵諸少年.白馬驪駒大道邊
紫綸裁帽映兩紐.黄金錯带佩雙鞬
經過主第賜綠幘.歸宴前堂羅曲筵
長安多逐韓嫣彈.別藏仍收張氏錢
傳言天子將羽獵.千乘萬騎向甘泉
奉車金吾共馳騁.外家戚里見招延
徑去平岡馳狡兔.虛彎天際落飛鳶
朅來別館恣行樂.胡姬當罏酒十千
薄暮聊歸渭橋曲.明旦復會黄山前
