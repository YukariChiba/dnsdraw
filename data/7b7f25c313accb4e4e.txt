我嘗聽師法一說.波上蓮花水中月
不垢不淨是色空.無法無空亦無滅
我嘗聽師禪一觀.浪溢鰲頭蟾魄滿
河沙世界盡空空.一寸寒灰冷燈畔
我又聽師琴一撫.長松喚住秋山雨
弦中雅弄若鏗金.指下寒泉流太古
我又聽師棋一著.山頂坐沈紅日腳
阿誰稱是國手人.羅浮道士賭却鶴
輸却藥.法懷斟下紅霞丹.束手不敢爭頭角
