南宮先生晚爲郎.學語小兒說元章
屋下架屋安足數.突過鍾王妙如許
平生韻語何處有.瀾翻舊識論詩口
不落鈐鎚或自憎.舉似癡兒真敝帚
誰當料理晉馬曹.詎復酬答視愈高
憑君快寫拄板相.政應頰上加三毛
阿暉詎獨愛奇字.徑割全牛烹大胾
筆墨須論顧陸間.豈止遠過楊契丹
痿癯我作老摩詰.惟子堪任來問疾
是事且置默然坐.舌端種種一時墮
