張氏母袁稱壽星.生紹興庚申今有百五齡
子孫耕稼食可飽.女婦紡織衣稱情
白髮既脫生黑髮.耳目聰明長步行
五朝皇帝恩廣大.一老平時身太平
鄉里皆慶喜.縣官問姓名
闔門漏屋下.上詣縣官廳
太夫人之面可識.太夫人之堂可升
即前再拜問起居.謝官下念田里氓
尊高年以長其長.凡爲人子沸歡聲
