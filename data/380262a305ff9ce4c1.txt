九溪漓水接瀟湘.萬壑千岩羅水旁
七星高聳生輝光.連天一色皆蒼蒼
倚江景物似錢塘.況有萬戶新醅香
古洞相對舉清觴.文淵遺迹徒悲凉
安得石枕與藤床.夢想昔人風味長
滿車薏苡勝琳琅.流傳千載事微芒
男兒生即志四方.將軍異代猶封王
感時撫事心茫茫.顧我豈有籌策良
報國志願不敢忘.此身未暇歸江鄉
