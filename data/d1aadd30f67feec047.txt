平時廣朝中.相見輒歡喜
昂藏八尺身.所負必奇偉
四方獻善敗.軍國盈虚計
叩之如川流.滚滚不知已
天子曰汝能.吾臣鮮其比
而况所設施.粲粲在邊鄙
西戎未純一.汝可三軍帥
擒之或縱之.高枕惟爾恃
公拜稽首歸.眉目凛生氣
頑童玩天恩.豢養若驕子
欲痛以鞭笞.而畏啼不止
二者不兩全.在所以節制
又如畜狂犬.繫頸不繫尾
收其要害處.進退隨所指
重城夜徹關.沙漠浄如水
辭别不躊躇.安邊從此始
