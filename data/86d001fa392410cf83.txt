胡馬昔長驅.高屋建瓴水
權奸誤國家.和議甘骫骳
遂令九廟尊.冒沒在棘枳
带甲百餘萬.一嘯自披靡
堂堂諫議公.屹若頹波砥
叩閽斥時宰.不惜用一死
此死不足道.聞者自興起
一木支大厦.於時不可爾
使早定大計.何物摩壁壘
可憐紹興間.賻贈官其子
我得覩遺稿.感慨寧已矣
千載凜如生.作者書于紙
