我非皇甫謐.門人如摯虞
不持兩鴟酒.肯借一車書
欲令海外士.觀經似鴻都
結髮事文史.俯仰六十踰
老馬不耐放.長鳴思服輿
故知根塵在.未免病藥俱
念君千里足.歷塊猶踟躕
好學真伯業.比肩可相如
此書久已熟.救我今荒蕪
顧慚桑榆迫.久厭詩書娛
奏賦病未能.草玄老更疏
猶當距楊墨.稍欲懲荆舒
