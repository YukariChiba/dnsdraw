絕境可遺老.清心仍去邪
樓頭喧燕雀.川面動龍蛇
碧瓦浮煙素.朱甍麗日赮
倚風時坐嘯.乘月更吹笳
庭樾交傾蓋.池房雜舞髽
凉秋乘爽塏.吉歲驗汙邪
厨釀全欺魯.兒歌習陋巴
林珍餉桃李.溪飯列魚蝦
勝賞須神會.浮名祇盜夸
誰能貪課最.本自學禪迦
羈旅枝栖鵲.田園舍負蝸
蕭條看白鬢.早晚得丹砂
