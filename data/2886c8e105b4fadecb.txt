白日已昭昭.干戈亦漸消.迎師親出道.從諫早臨朝.
佞幸威權薄.忠良寵錫饒.丘陵今一變.無複白雲謠.
觀風欲巡洛.習戰亦開池.始改三年政.旋聞七月期.
陵分內外使.官具吉凶儀.渭北新園路.簫笳遠更悲.
曉日龍車動.秋風閶闔開.行帷六宮出.執紼萬方來.
慘慘郊原暮.遲遲挽唱哀.空山煙雨夕.新陌繞陵台.
