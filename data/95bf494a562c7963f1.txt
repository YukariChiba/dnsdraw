為魚須處海.為木須在嶽.一登君子堂.頓覺心寥廓.
右聽青女鏡.左聽宣尼鐸.政術似蒲盧.詩情出沖漠.
從來苦清苦.近更加澹薄.訟庭何所有.一隻兩隻鶴.
煙霞色擁牆.禾黍香侵郭.嚴霜與美雨.皆從二天落.
蒼生苦瘡痍.如何盡消削.聖君新雨露.更作誰恩渥.
即捉五色筆.密勿金鑾角.即同房杜手.把乾坤橐鑰.
休說蔔圭峰.開門對林壑.
