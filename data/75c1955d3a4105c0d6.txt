月照玉樓春漏促.颯颯風搖庭砌竹.夢驚鴛被覺來時.
惆悵少年游冶去.枕上兩蛾攢細綠.曉鶯簾外語花枝.
柳映玉樓春日晚.雨細風輕煙草軟.畫堂鸚鵡語雕籠.
香滅繡幃人寂寂.倚檻無言愁思遠.恨郎何處縱疏狂.
月皎露華窗影細.風送菊香黏繡袂.博山爐冷水沉微.
懶展羅衾垂玉箸.羞對菱花篸寶髻.良宵好事枉教休.
拂水雙飛來去燕.曲檻小屏山六扇.春愁凝思結眉心.
話別情多聲欲戰.玉箸痕留紅粉面.鎮長獨立到黃昏.
