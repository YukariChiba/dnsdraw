惟堯則天舜弗復.誕妃岡極恩亭育
遏密無聞血盈目.南巡胡爲淚染竹
父輕夫重當何淑.沅湘岸筠烟莓覆
凝紋疊斑殷郁郁.猿緣鼯號鉤輈宿
朋悽助惋聲幾哭.賸疑下尤禹湮瀆
功充民戴荷百祿.重暉並耀難停轂
元居不寧逝如逐.悲啼負冤生莫卜
卒顛沈瀾遠昌族.謳訟肇私歸永福.柔陰慘尅咎深速
前睇九山排矗矗.到今雲顔愁可掬
