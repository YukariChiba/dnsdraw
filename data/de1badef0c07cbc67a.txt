梓里德星聚.寶馬如雲屯
揚鞭東城去.趁此梅正繁
林烟引輕素.晻曖連遥村
須臾日色高.客情舒宴溫
露晞潤玉瀣.雪粲融朝暾
千林秀松竹.萬點鋪蘭蓀
開落犯春早.塵埃迷晝昏
埋沒顔色好.孤負眉宇軒
疏野空自適.何人共清尊
諸公盡豪雋.逸飲如鯨吞
對花相慰藉.悲歡俱勿論
吹噓頼椽筆.欲謝終忘言
