騄驥初失群.亦自矜趫騰.俯仰歲時久.帖然困蚊蠅.
豪鯨逸其穴.尺水成滄溟.豈無魚鱉交.望望為所憎.
物理有翕張.達人同廢興.幸無怵迫憂.聊複曲吾肱.
魚目出泥沙.空村百金珍.豫章值擁輳.細細供蒸薪.
論材何必多.適用即能神.托交何必深.寡求永相親.
鮑叔拙羈魯.張生窮厄陳.茫然扳援際.豈意出風塵.
