超然臺上雪.城郭山川兩奇絕
海風吹碎碧琉璃.時見三山白銀闕
蓋公堂前雪.綠窗朱戶相明滅
堂中美人雪爭妍.粲然一笑玉齒頰
就中山堂雪更奇.青松怪石亂瓊絲
惟有使君游不歸.五更馬上愁斂眉
君不是淮西李侍中.夜入蔡州縛取吳元濟
又不是襄陽孟浩然.長安道上騎馿吟雪詩
何當閉門飲美酒.無人毀譽河東守
