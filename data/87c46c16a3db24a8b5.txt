九龍行雨歲在子.皇天之命實勤止
泓湫水暖嗜慾飽.七龍嬉戲兩龍睡
卷藏密雲空自膏.畜聚甘雨不肯施
旱魃妖狂作民虐.風伯暴怒興日熾
訴號仰天天不聞.九州之禾皆乾瘁
嗟呼龍職職行雨.失職不雨民胡恃
驅虞義獸心實仁.不忍斯民不食死
向龍慢駡數龍罪.龍不能答滿面恥
偷向上帝讒騶虞.騶虞得罪龍竊喜
欲知龍與騶虞分.仁與不仁而已矣
