一日抵三歲.子行踰十旬
昔如宮應商.今若參與辰
力挽殊未來.歎息寒江濱
附書雙鯉魚.滄波正奫淪
平生金石交.如子不數人
飽更松桂秋.不羨桃李春
向來相期處.可但髯絕倫
一朝忽去眼.那能不酸辛
悠悠世網中.雙鬢各已新
豈無耦耕約.奈此離別頻
富貴朝露耳.莫負頭上巾
歸來建德國.與子同問津
