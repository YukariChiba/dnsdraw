石堤蟠素虬.捍此百尺灣
臨灣喚客飲.四座摇潺湲
殘歊紅蕩析.凜若超塵寰
却愁凉吹多.奪我酣醉顔
時方雨聲斷.草木淒餘潸
潤氣騰晚水.浮嵐撲秋山
領略得妙趣.心遊勝躋攀
那知百年憂.共樂此日閑
篝燈夜分歸.危塍轉彎環
芊芊稻苗風.綠亂不可刪
不礙一月流.冰丸走其間
慇懃傍扶輿.宛若送我還
