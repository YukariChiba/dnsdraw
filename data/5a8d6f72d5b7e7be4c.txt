鳳凰覽德輝.鷾鴯戀庭宇
吟詩已戴白.未能參此語
百川谷口翁.一笑輞川路
桃紅楊柳綠.鶑歌蝴蝶舞
春風吹野水.飲客如渴虎
夜來作老夢.鳥啼掌中僂
白駒千五百.樂固不償苦
當來漁父湄.慷慨解力處
賓餞十牛鳴.分寸屐齒土
何如歸霜崖.夜取白石煮
長孫汲澗水.拾薪三四五
日出如羊胛.家人皆可飫
