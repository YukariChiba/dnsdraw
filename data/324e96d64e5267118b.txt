積石亂巉巉.庭莎綠不芟
小橋低跨水.危檻半依巖
花落魚爭唼.櫻紅鳥競鵮
引泉疏地脈.掃絮積山嵌
古柳紅綃織.新篁紫綺緘
養猿秋嘯月.放鶴夜棲杉
枕簟谿雲膩.池塘海雨鹹
語窗雞逞辨.舐鼎犬偏饞
踏蘚青粘屐.攀蘿綠映衫
訪僧舟北渡.貰酒日西銜
遲客登高閣.題詩遶翠嵒
家藏何所寶.清韻滿琅函
