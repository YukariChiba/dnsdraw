岷山兮五嶽丈人.大江兮四瀆之尊
羌鬰積兮佳氣.固人物兮載英
環兩川兮千里.何江鄉兮專媺
匯千頃兮玻瓈.龍與鶴兮集止
山之隠者聃耳孫.子正見兮楊氏女
乘汎景兮軼罡風.藹僊蹤兮山之趾
稟帝命兮叢霄.聊世人兮游戲
五男子兮翹英.今嶢嶢兮鼎峙
彼談遷兮世史官.悵有歉兮晜及季
真人兮高翔.盼塵寰兮粃糠
憫俗兮惛瞀.蹇余佩兮熒煌
老翁泉兮龍鶴之雲.前蘇後李兮藹芳馨
岷可礪兮江可竭.不可沫兮英與靈
