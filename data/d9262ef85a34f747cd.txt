雍灘束水水箭急.逆水上灘灘壁立
折篙斷纜船不前.乘船人懼梢人泣
柳風摇春花雨晴.飛帆忽過如飛星
仙人坐機織錦鯨.邀我爲賦銀河清
茫茫天路高無陛.予止坎兮曷爲至
閑將身事問仙人.仙人笑指灘船是
長風引船水沒灘.天地變化須臾間
不生凌清遡紫骨.何用費火燒還丹
五百童男東入海.水弱山遥無藥採
千層萬級通天臺.方士致神神不來
君不見桃花滿山不知處.劉阮逕入天台去
