夫君才調天所旌.胸襟洞然秋月明
兩以文章對集英.老拳再中匠者驚
割鷄已詠劉江陵.盤根錯節君所輕
斷蛟剸割無能攖.懿效翹然宜彙征
列章論薦仁且明.炎凉三歲歌有成
千室不放休車行.斑衣歸學嬰兒聲
靈椿丹桂芬芷蘅.上堂獻壽樂事并
餘歡洽比賦丁丁.我之別兮不識情
君之愛我勤且誠.祝君轉飛九萬程.男兒功業貴崢嶸
