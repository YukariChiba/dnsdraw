餘自來天臺.凡經幾萬回.一身如雲水.悠悠任去來.
逍遙絕無鬧.忘機隆佛道.世途岐路心.眾生多煩惱.
兀兀沈浪海.漂漂輪三界.可惜一靈物.無始被境埋.
電光瞥然起.生死紛塵埃.寒山特相訪.拾得常往來.
論心話明月.太虛廓無礙.法界即無邊.一法普遍該.
本來無一物.亦無塵可拂.若能了達此.不用坐兀兀.
