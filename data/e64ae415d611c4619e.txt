種菊待佳節.節至花自繁
朝感凉風吹.夕愛清露團
封培才幾日.翠類紛珊珊
君曹本稱劇.占署無停翰
才優顧多暇.曾不廢覽觀
作詩見高興.讀之起予嘆
念昔田里居.幽事頗復論
種此黄紫雜.撩亂發牆根
擷英泛濁酒.親友日爲歡
一朝走京邑.連歲遭阻艱
鬢毛將看白.淚眥熒莫乾
時物豈不佳.感傷自有端
