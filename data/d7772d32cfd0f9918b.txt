建勳各有志.而我齒已疏
除書喜之子.試吏東海隅
滿懷貯忠義.陳編陋嚴徐
平生困末路.龍蠖意不舒
定交青雲表.凜凜國士徒
執顔肯顧我.曾未鄙非夫
破愁有斯人.我鄰知不孤
危言解補天.决折已非圖
成名聊爾爾.國器自時須
收功從茲始.良驥騖修途
開樽稍黔突.慚愧飯與芻
閉戶待子歸.看我所著書
