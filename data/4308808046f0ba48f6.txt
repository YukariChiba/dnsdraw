龍駒鳳雛兩陸子.並駕秋風鞭騄駬
老眼一見失驚喜.定知乃翁元不死
生子真足慰人心.景升諸兒豚犬耳
滿朝譽翁不容口.世祿固應傳不朽
爲官豈計多得錢.取印終須大如斗
我是韓家十八郎.里中曾拜北平王
碧梧停鵠已飛去.玉雪娟娟今在傍
往事傷懷淚如水.矻矻窮年吾老矣
欲追霞佩小頡頏.手倦束書携不起
