百禽收舌後.一鶚凌清秋
滄波渺浩蕩.中有萬斛舟
劫灰燒不盡.宗老擅風流
典刑尚千載.雅奧根九疇
忠憤疏中壘.功名起武侯
載彼北方學.來爲南國游
膻風痛洗濯.蠻俗頼懷柔
偶然得聯事.顧影豈其儔
逢迎時一笑.傾吐不復留
抵掌說西事.强顔愧楚囚
見晚別何早.含情酒澆愁
惟有加餐祝.作歌住行輈
有詔願亟起.且莫事耡耰
顧我何爲者.一毛在九牛
