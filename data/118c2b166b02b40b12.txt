游昭木石師李唐.畫牛乃自其所長
出欄初聽一聲笛.意氣已無千頃荒
客居京口老益困.衣不揜脛鬚眉蒼
時時弄筆眼力健.蹄角毛骨分毫芒
我無沙堤金絡馬.拂拭此幅喜欲狂
乞骸幸蒙優詔許.置身忽在烟林傍
日落飲牛水滿塘.夜半飯牛天雨霜
俚醫灌藥美水草.老巫訶禁祓不祥
願我孫子勤農桑.願汝生犢筋脈强
碓聲驚破五更夢.歲負玉粒輸官倉
