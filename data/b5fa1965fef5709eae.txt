若有人兮山之曲.駕青虯兮乘白鹿.往從之遊願心足.
披澗戶.訪岩軒.石瀨潺湲橫石徑.松蘿冪zx掩松門.
下空蒙而無鳥.上巉岩而有猿.懷飛閣.度飛梁.
休余馬于幽谷.掛余冠於夕陽.曲複曲兮煙莊邃.
山坱軋.磴連褰.攀舊壁而無據.溯泥溪而不前.
向無情之白日.竊有恨於皇天.回行遵故道.
珠為闕兮玉為樓.青雲蓋兮紫霜裘.
天長地久時相憶.千齡萬代一來遊.
