通川得通儒.善類蒙善教
如此老成人.真足重學校
我昔客朱方.曾窺管中豹
言容既篤厚.文字入玄奧
交游二十年.夷險同一操
閒居虎林麓.倚窗聊寄傲
忽承北斗敕.勇鼓來淮櫂
華髪映青袍.輕帆愜黄帽
天晴宜征途.芹藻春色到
臯比坐可暖.三載勤訓導
惜哉龜手藥.至老方取效
載酒游五山.何由共吟嘯
