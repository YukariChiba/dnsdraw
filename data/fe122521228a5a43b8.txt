吾觀唐虞時.輔佐多世胄
一時謀謨嘉.十世典刑舊
古道日以衰.象賢始不懋
近者梧桐鳴.多出芝蘭秀
杜李倡其前.劉胡繼其後
最後康樂公.卓出漢庭右
元氣倚迓續.疵國資匡救
起予氣爲增.感事眉復皺
彼出進士科.視此一何陋
但貪一束芻.甘作三緘味
真堪爲僕僮.尚敢矜廉茂
誰能持我詩.往爲披怐瞀
