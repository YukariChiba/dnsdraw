取日虞淵戰臨平.鼓起金山麾伏兵
既不畫此背嵬軍陣形.國容貂蟬佩葱珩.軍容金甲馬朱纓
又不畫此生面真儀刑.昔王不肯專樞庭
清凉居士以自名.散遣萬騎還屯營
獨控長耳遊林坰.林間坐石樵叟爭
不無醉尉呵夜行.孰識朱門抗旄旌
王孫妙年萬事輕.欲蹈箕潁遺浮榮
龔侯淡墨勝丹青.作此灞橋風雪征
龍變不測人中英.諦觀豈是寒書生
丈夫出處吾能評.不可長劍即短檠
得時用世身名亨.否哉履道幽人貞
葉葉用意何崢嶸.大司馬侃孫淵明
