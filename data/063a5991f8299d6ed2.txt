咸陽宮中四尺鏡.照人五臟何烱烱
桑田滄海千餘年.百鍊依然化爲礦
君從何處得此物.鑄就雙瞳敵秋月
向來照心今照形.不事瀾翻三寸舌
遠衝風雪肯我過.看來猶未深知我
我方簑笠立釣磯.萬事浮雲都勘破
噫嘻吁.只今神目鬼眼紛道途.暗中許負應盧胡
試問何如林家老碧鑒.不知天津橋上復有龍鍾無
