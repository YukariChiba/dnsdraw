一代先後賢.聲容劇河漢
況茲邁古士.復歷蒼崖竄
辰經幾十萬.邈與靈壽翫
海嶽尚推移.都鄙固蕪漫
羸僧下高閣.獨鳥沒遠岸
嘯初風雨來.吟餘鐘唄亂
如何鍊精魄.萬祀忽欲半
寧爲斷臂憂.肯作秋柏散
吾聞酆宮內.日月自昏旦
左右修文郎.縱橫灑篇翰
斯人久冥漠.得不垂慨歎
庶或有神交.相從重興讚
