頽光無淹晷.逝水有迅流
綠苔紛易歇.紅顏不再求
歌笑當及春.無令壯志秋
弱年仕關輔.簃門豁御溝
敷愉東城際.婉孌南陌頭
荷花嬌綠水.楊葉暖青樓
中有綺羅人.可憐名莫愁
畫屏繞金膝.珠簾懸玉鉤
纖指調寶琴.泠泠哀且柔
贈君鴛鴦帶.因以鷫鸘裘
窗曉吟日坐.閨夕秉燭遊
無作北門客.咄咄懷百憂
