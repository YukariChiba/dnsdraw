山齋道人夢魂清.夢中細響忽可聽
三峡流泉出幽隱.萬蠶食此春葉聲
又疑相如夜病渇.蠏眼亂沸石鼎鳴
呼童起視果安在.云是四簷甘雨傾
于時火流祗三日.田兆正作龜縱横
昨朝太守拜壇下.五龍奉命雲雷驚
小兒放散蜥蜴去.神鼓罷撃巫舞停
田翁翻溝出賸水.婦子田邊笑相迎
商量今歲多醸酒.是間指日當雲平
山齋一飽想無慮.摩腹臥看秋風生
