梅梢破白香清切.凊雨含春不成雪
瑶池彷彿萬妃遊.縞裙練帨何鮮潔
凌晨燦爛忽驚眼.客中又過嘉平月
年年見梅非昔地.海角尋芳更愁絕
多情欲伴曉雲飛.有恨只教啼鳥說
兵厨况是酒如澠.東閣喜聽談吐屑
飄零使我懽意盡.山誠暮角聲嗚咽
庭邊一樹春最晚.照影遥憐水方折
暫忙不到今幾時.南北枝頭開又歇
新辭婉媚發春妍.未害廣平心似鐵
