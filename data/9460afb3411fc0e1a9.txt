建溪珪璧能圓方.萬錢一啜難輕償
奔騰千里羞貢篚.天應不數金錢綱
侯家錢如大國楚.陵肉澠漿推大戶
早知煩滯厭膏粱.貴此新香兩三數
一朝百室困干戈.在十于今或去五
老工既死無典刑.髣髴兒孫追故步
誰令遠寄山澤仙.來洗沈疴太華巔
攻頑治癬恨無術.且共山頭玉井蓮
殷勤更語抱琴客.不用君歸人未眠
