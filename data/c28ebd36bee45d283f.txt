我少及長從公游.我今老矣公白頭
淵明彭澤不歸去.太史周南方滯留
愛山興與精神聚.形骸自笑縻珪組
欲騎馬去陟彼砠.空羨鴻飛在于渚
西山第一列洞天.別有日月無歲年
洪崖已成丹竈藥.瑶池每賦白雲篇
嘒嘒蟬噪竹枝露.斑斑豹宿顛崖霧
伯兮伯兮歸勿遽.人間旱歲須霖雨
秋雨辛勤開菊花.春風取次生蘭芽
我雖調公不敢易.龍駒會去超胡沙
