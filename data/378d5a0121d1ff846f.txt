秋聲起庭端.索索故時語
幾人清鏡中.鬢髪默自許
東鄰坐長嘆.曰此非吾所
平生困一官.湎若醉醪醑
幸今豁然醒.可以事高舉
田園熟瓜芋.茅茨庇風雨
向來避席人.把臂相爾汝
年光雖云暮.猶足送寒暑
斯言不浪酬.即日去幕府
我惟塵世浮.貴賤等逆旅
寛爲百年期.形骸一丘土
夫君脫身還.豈不知所處
行矣數珠功.青天走龍虎
