相公乃天蓋.人文佐生成.立程正頹靡.繹思何縱橫.
春杼弄緗綺.陽林敷玉英.飄然飛動姿.邈矣高簡情.
後輩驚失步.前修敢爭衡.始欣耳目遠.再使機慮清.
體正力已全.理精識何妙.昔年歌陽春.徒推郢中調.
今朝聽鸞鳳.豈獨羨門嘯.帝命鎮雄州.待濟寄上流.
才兼荊衡秀.氣助瀟湘秋.逸蕩子山匹.經奇文暢儔.
沈吟未終卷.變態紛難數.曜耳代明璫.襲衣同芳杜.
愔愔聞玉磬.寤寐在靈府.
