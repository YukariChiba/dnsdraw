皚皚盈尺瑞.及此臘前臻
滉漾連三暮.縈盈遍九垠
青腰陰巧露.白帝羽儀新
坤軸埋藏厚.天潢瀉落勻
瑶林變園榭.縞带逐車輪
膏潤歸農畝.雕裁自化鈞
吟寒詩膽健.装冷嫵眉顰
點袖朝正日.侵鞾立仗晨
境同秋月淨.句鄙散鹽陳
白玉藏千室.黄雲卜萬囷
江臯迷宓女.姑射想神人
早晚晴光動.郊原探早春
