今朝十月半.批判舊公案
達磨不會單傳.夫子不會一貫
老聃不會無爲.洞賓不會煅煉
長老不會說禪.衲僧不會穿線
萬象光中容易度.一毫頭上最難逢
半夜玉兔懷胎.天明金鷄生卵
養得鳳凰兒.百鳥不敢看
踏折梧桐枝.飛去天崖畔
招手喚歸來.雲中得相伴
飲啄皆自然.一切總成見
鳳凰兒.鳳凰兒.被閻老子索飯錢
如何支遣.但對他點頭三下.依實供款
