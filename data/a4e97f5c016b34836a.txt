我昔曾遊飛來峰.白猿晝掛峰上松
曄然靈光如彩虹.鐘磬自響金仙宫
宦遊漂泊西復東.雖欲再到無由從
帝居鈞天陋瀛蓬.螭坳載筆侍重瞳
逆鱗聊試摩神龍.謫墮劍浦山重重
征鞍來此尋舊蹤.恍如夢落煙霞中
朱樓寶殿飛玲瓏.寒泉幽石欣相逢
門前池館虛含風.一洗塵慮清心胸
明朝南去隨征鴻.惆悵勝遊回首空
