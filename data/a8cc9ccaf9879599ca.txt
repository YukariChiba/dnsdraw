秋空浄無瑕.耿耿掛明月
有人捉月試騰身.騰身直上黄金闕
黄金宮闕高嵯峨.駢頭從目相誰何
仙人顧之拍手笑.使我言語能多囉
言語多囉還有考.天公何言固無口
秦書趙史欺我哉.紫氣充庭是天道
通明廣殿凝非雲.日月照曜如環循
蝦蟆老鴉恣吞啖.我欲叱之神羊嗔
夢中將謂天難知.夢回塵事故依依
天大故能成變化.覺夢不勞評是非
