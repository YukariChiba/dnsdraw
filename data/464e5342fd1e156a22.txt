建議了亡補.歸來謝馳驅
除荒城南丘.有田十畝餘
滿城車馬喧.得此逃空虛
平湖永晝靜.泉聲雜塤竽
定自非偶然.供我耳目娛
執熱者誰子.來浣塵土褕
破顔爲我笑.共看雲卷舒
危機起於中.胡越生同車
成功妙克己.八荒元一區
收心試參此.得失竟焉如
開緘得君詩.嗜好如我迂
閉門君未可.出處本非疎
