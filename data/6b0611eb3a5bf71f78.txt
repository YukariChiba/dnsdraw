吾鄉說三宋.伯也抱奇偉
太學三十年.不作舉子語
晚當拜特恩.青衫送還官
開口論世事.有舌不可捫
吾皇開壽域.汪濊澤萬國
勉公俯而就.如女有正色
翻然感際會.千載今一時
誰歟俾宿留.再和歸來辭
淵明歸有田.公歸徒四壁
姑奉祝融祠.勝煮南山石
公乎未得第.我輩慚登科
空飱了無補.奈此歸來何
