平生慕道心.荏苒歲月永
尠福未逢人.桑榆驚短景
使君蓬萊仙.天遣下塵境
訟簡刑獄清.吏退文書省
詩鋒禿千毫.量陂吞萬頃
縱言及養生.大抵宗虛靜
逍遥思慮空.恬淡聲色屏
火透尾閭關.泉落崑崙頂
龍虎閑名字.安用分爐鼎
衰遲偶遭逢.踴躍真自幸
願許燕閑餘.摳衣竊有請
半語爲發藥.醉夢一呼醒
庶幾垂盡年.獲與天地並
