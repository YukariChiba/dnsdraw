典午西兮金谷輩.渡而東兮藹多士
嘉內史兮屏浮華.淡物累兮頤天粹
升冶城兮遐想.友東山兮雅志
修禊事兮蘭亭.觴曲水兮群英
追雩風兮涵泳.渺萬化兮均平
紀清遊兮感慨.剡形忘兮神詣
蔚翔鳳兮一札.寶連城兮千祀
太傅起兮爲蒼生.扶晉鼎兮蹙苻秦
內史歸兮樂山水.師萬石兮飭子孫
出與處兮兩賢.意易地兮皆然
