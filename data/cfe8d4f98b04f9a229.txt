建極臨萬邦.稽古陛下聖
除書日日下.有耳家相慶
滿意見升平.父老扶杖聽
平生所傳聞.似仁祖德性
定鼎百世長.橐弓四夷靜
執事當前朝.官冷殊未稱
破帽風敧敧.簡易不騎乘
危顛相扶持.泉石供嘲詠
成樂澗阿中.傲世似未敬
收潦下秋船.期公拜嘉命
開元貞觀事.身得見全盛
閉門長蓬蒿.或許老夫病
