明妃未出漢宮時.秀色傾人人不知
何况一身辭漢地.驅令萬里嫁胡兒
喧喧雜虜方滿眼.皎皎丹心欲語誰
延壽爾能私好惡.令人不自保妍媸
丹青有迹尚如此.何况無形論是非
窮通豈不各有命.南北由來非爾爲
黄雲塞路鄉國遠.鴻雁在天音信稀
度成新曲無人聽.彈向東風空淚垂
若道人情無感慨.何故衛女苦思歸
