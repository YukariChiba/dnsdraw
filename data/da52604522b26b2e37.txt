相馬有伯樂.畫馬有伯時
伯樂永已矣.伯時猶見之
長林之下無茂草.此馬得無半飽饑
一疋背樹似揩癢.一疋齕枯首羸垂
趙子作此必有意.志士失職心傷悲
我思肥馬不可羈.不如瘦馬劣易騎
焉得生致此二疋.馬亦如我老且衰
破鞍弊韉骨硉矹.狂豪敢學幽并兒
無世塵處天地闊.我後子先緩轡看山時賦詩
