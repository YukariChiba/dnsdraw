女.四星如箕主嫁娶
十二諸國在下陳.先從越國向東論
東西兩周次二秦.雍州南下雙鴈門
代國向西一晉伸.韓魏各一晉北輪
楚之一國魏西屯.楚城南畔獨燕軍
燕西一郡是齊鄰.齊北兩邑平原君
欲知鄭在越下存.十六黃星細區分
五箇離珠女上星.敗瓜珠上瓠瓜生
兩箇各五瓠瓜明.天津九箇彈弓形
兩星入午河中橫.四箇奚仲天津上.七箇仲側扶筐星
