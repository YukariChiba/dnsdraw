源水終無路.山阿若有人.驅羊先動石.走兔欲投巾.
洞晚秋泉冷.岩朝古樹新.峰斜連鳥翅.磴疊上魚鱗.
化鶴千齡早.元龜六代春.浮雲今可駕.滄海自成塵.
振翮淩霜吹.正月佇天潯.回鑣淩翠壑.飛軫控青岑.
岩深靈灶沒.澗毀石渠沉.宮闕雲間近.江山物外臨.
玉壇棲暮夜.珠洞結秋陰.蕭蕭離俗影.擾擾望鄉心.
誰意山遊好.屢傷人事侵.
