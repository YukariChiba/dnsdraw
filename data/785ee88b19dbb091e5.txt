闖簷起淵潛.濤怒欲翻壁
兩雄競厥壯.跼領勇舒脊
令人未見神先悸.如見當年李生醉
醉鄉汗漫渺無津.墨蜚素壁風蜚腥
驤雲掀霧妙入神.不特神妙尤奪真
鄉來識真人已朽.所見不知如此否
或謂此兒鱗介胄.幻作人間寫生手
坐令五月六月間.商羊起舞旱魃走
客窗夜老聞天籟.逸響琅然風雨晦
曉入西游柱史家.因知壁有蜿蜒沕
