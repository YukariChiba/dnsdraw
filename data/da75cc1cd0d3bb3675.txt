日王忿違慠.有命事誅拔.蜀險豁關防.秦師縱橫猾.韓愈
風旗匝地揚.雷鼓轟天殺.竹兵彼皴脆.鐵刃我槍.孟郊
刑神吒犛旄.陰焰颭犀劄.翻霓紛偃蹇.塞野澒坱圠.韓愈
生獰競掣跌.癡突爭填軋.渴鬥信豗呶.啖奸何噢嗗.孟郊
更呼相簸蕩.交斫雙缺齾.火發激鋩腥.血漂騰足滑.韓愈
飛猱無整陣.翩鶻有邪戛.江倒沸鯨鯤.山搖潰貙猰.孟郊
中離分二三.外變迷七八.逆頸盡徽索.仇頭恣髡鬝.韓愈
怒須猶鬇鬡.斷臂仍bs.韓愈
石潛設奇伏.穴覷騁精察.中矢類妖cd.跳鋒狀驚豽.孟郊
蹋翻聚林嶺.鬥起成埃圿.孟郊
旆亡多空杠.軸折鮮聯轄.剟膚浹瘡痍.敗面碎黥gp.韓愈
渾奔肆狂勷.捷竄脫趫黠.岩鉤踔狙猿.水漉雜鱣螖.韓愈
投奅鬧.填隍bt傄.韓愈
強睛死不閉.獷眼困逾fx.爇堞熇歊熹.抉門呀拗s9.孟郊
天刀封未坼.酋膽懾前揠.跧梁排鬱縮.闖竇猰窋窡.孟郊
迫脅聞雜驅.咿呦叫冤跀.孟郊
窮區指清夷.凶部坐雕鎩.邛文裁斐斖.巴豔收婠妠.韓愈
椎肥牛呼牟.載實駝鳴s8.聖靈閔頑嚚.燾養均草y5.韓愈
下書遏雄虓.解罪吊攣瞎.韓愈
戰血時銷洗.劍霜夜清刮.漢棧罷囂闐.獠江息澎汃.孟郊
戍寒絕朝乘.刁暗歇宵詧.始去杏飛蜂.及歸柳嘶.孟郊
廟獻繁馘級.樂聲洞椌楬.孟郊
台圖煥丹玄.郊告儼匏秸.念齒慰黴黧.視傷悼瘢痆.韓愈
休輸任訛寢.報力厚麩秳.公歡鐘晨撞.室宴絲曉扴.韓愈
杯盂酬酒醪.箱篋饋巾帓.小臣昧戎經.維用贊勳劼.韓愈
