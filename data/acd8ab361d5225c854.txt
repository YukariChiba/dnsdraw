槭槭庭樹葉.朝零非昔稠
呦呦草蟲鳴.暮急曉未休
爾蟲無不平.豈亦有哀憂
胡爲勞呻吟.與士感傷投
壯士亦何者.哀哦與蟲酬
所抱不列陳.調苦難謠謳
極目有遠見.直懷羞曲求
蒿藜襲久安.功名忘前收
日月忽未幾.天地今復秋
少壯負所懷.老大安能謀
生無及人功.死骨埋泉羞
胡爲不奮飛.徒與寒餓讎
