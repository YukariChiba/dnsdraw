伯夷自甘首陽蕨.商臣不戴周日月
那知世人冷笑渠.却言馮道有全節
紛紛過眼萬飛蚊.何如閉目日飲醇
議論不從流俗變.吾宗賴有謫仙人
謫仙品流居第一.射策王庭恣狂直
不知天上聞不聞.見說奸臣俱辟易
秋風鞭馬衫藍.一官聊渡試江南
羣從相從得髯尹.家學當須與劇談
江南風月歸詩酒.二陸相從真得友
無人肯伴栟櫚狂.爲我喚回脫帽張
