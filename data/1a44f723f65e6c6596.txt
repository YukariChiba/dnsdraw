遙想七賢會.空留七賢里
神交遺形骸.清流外塵滓
脫略墮險怪.嵇阮兩高士
白視驕法家.紅鍛傲公子
所識不及才.或殆或以死
山公頗適用.選職尤可喜
立少規不祥.去備憂不軌
竊恐阮與嵇.于此未能耳
向秀稍知義.由父謾知止
酒隠名劉伶.無志君子仕
王戎貪聚錢.阮咸亟追婢
觀德清流中.二子有臧否
修短歸黄埃.毀譽落青史
盛世人已非.荒原物空是
賢者觀我吟.聊用擇所履
