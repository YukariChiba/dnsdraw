有鳥自南翔.口銜一書紮.達我山之維.
開緘金玉煥陸離.乃是盧仝結交詩.此詩峭絕天邊格.
莫嗟獨笑無往還.月中芳桂難追攀.況值亂邦不平年.
上天不識察.仰我為遼天失所.將吾劍兮切淤泥.
抱鋤劚地芸芝朮.偃蓋參天舊有松.術與松兮保身世.
臥居居兮起于於.漱潺潺兮聆嘒嘒.道在其中可終歲.
鋼刀剉骨不辭去.卑躬君子今明明.俯首辭山心慘惻.
為報覃懷心結交.死生富貴存後凋.我心不畏朱公叔.
河水悠悠山之間.無由把袂攄懷抱.憶仝吟能文.
