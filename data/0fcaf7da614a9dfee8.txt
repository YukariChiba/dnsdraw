吁嗟憧憧之民兮.何終身不靈耶
不能揮毫縻青天耀白日.胡爲乎布衣韋带事讀書
不能坐窮廬運籌算.胡爲乎騎馬試劍輕其軀
項籍耻作百夫勇.禹行舜趣猶賤儒
憊乎四支愁五臟.不能成功竟何如.胡爲乎直待臨老空嗟吁
盍歸乎來.盍歸乎來
長橋繫白鯉.擺尾向天台
風流李北海.雄望摩九垓
長卿向窮時.尚爲臨邛咍
北邙古墓空蒿萊.胡爲乎須上黄金臺
