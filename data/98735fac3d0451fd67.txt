臯朔語類俳.上頗倡優之
嚴吾數預事.慘凛失所棲
慨彼猜忌姿.公卿命如絲
夫子迺謁閑.翩翩富丰儀
眷言彼姝子.深情結幽期
浩露泛酒甕.輕雲思琴徽
撫絃視八荒.頗覺秦岫低
紛紛漢諸子.悟解良獨遲
一朝不自保.頸血霑裳衣
公豈不炯戒.慮禍盖已微
污已迥前識.達生邁天倪
闊哉昭曠情.豈屑後代嗤
