寂寞青樓.風觸繡簾珠碎撼.月朦朧.花暗澹.鎖春愁.
尋思往事依稀夢.淚臉露桃紅色重.鬢欹蟬.釵墜鳳.
雨漬花零.紅散香凋池兩岸.別情遙.春歌斷.掩銀屏.
孤帆早晚離三楚.閑理鈿箏愁幾許.曲中情.弦上語.
秋雨連綿.聲散敗荷叢裏.那堪深夜枕前聽.酒初醒.
牽愁惹思更無停.燭暗香凝天欲曙.細和煙.冷和雨.
秋月嬋娟.皎潔碧紗窗外.照花穿竹冷沉沉.印池心.
凝露滴.砌蛩吟.驚覺謝娘殘夢.夜深斜傍枕前來.
