公家文公天斗星.可雙孟氏再六經
姓名不上凌煙去.只與日月爭光明
君家魏國天一柱.拄天無傾日無霧
唯天唯堯唯永昭.臯旦以還俱避路
只今百年三百年.文獻衣被芝與蘭
華文使者典刑存.一生流坎晚乃騫
臺家拔士兼人門.如君兩有今誰先
德星纔照翼軫地.寒士驩呼細民喜
鍾山石城何物神.奪與東民天不嗔
寄語東民也未穩.渠是鸞臺鳳閣人
