梁帝號用儒.顧有佞佛癖
區區泥其粗.佛者寧汝即
矯矯隻履翁.談妙塵可析
冀上一言契.何意水投石
瓶錫翩然逝.北去甘面壁
有道惡驚世.應俗肯留迹
一時起誕罔.千載受誑惑
至今利涉地.傳流何荒惚
渡江一葦爾.古今尚遺植
紛紛捕影徒.唱一和者百
遠渡有浮杯.行空或飛錫
至人果善幻.幾何異鬼蜮
世人墮邪蔽.狥虛不計實
我學謝傅韓.艤舟重唶唧
