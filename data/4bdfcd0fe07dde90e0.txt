路轉第六峰.傳是十里程
放石試淺深.䃂壁虵鳥驚
欲下先襞衣.路底避枯莖
迴途歇嵌窟.整帶重冠纓
及到紫石溪.晻晻已天明
漸近神仙居.桂花濕溟溟
陰苔無人蹤.時得白鶴翎
忽然見朱樓.象牌題玉京
沈沈五雲影.香風散縈縈
清齋上玉堂.窗戶懸水精
青童撞金屑.杵臼聲丁丁
膻腥遙問誰.稽首稱姓名
若容在溪口.願乞殘雲英
