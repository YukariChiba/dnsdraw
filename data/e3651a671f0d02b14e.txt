瓊樹淩霜雪.蔥茜如芳春.英賢雖出守.本自玉階人.
宿昔陪郎署.出入仰清塵.孰雲俱列郡.比德豈為鄰.
風雨飄海氣.清涼悅心神.重門深夏晝.賦詩延眾賓.
方以歲月舊.每蒙君子親.繼作郡齋什.遠贈荊山珍.
高閑庶務理.遊眺景物新.朋友亦遠集.燕酌在佳辰.
始唱已慚拙.將酬益難伸.濡毫意黽勉.一用寫悁勤.
