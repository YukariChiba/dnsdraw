宣城之人張待舉.高才未得見明主
强將樽酒娛天真.猶得狂名落寰宇
陶陶復陶陶.意氣蛟龍豪
滄溟豈是遠.銀漢不爲高
路逢郭子陵陽津.平生未識如故人
相歡握手輒大笑.共訪瑤池尋玉真
天門夜叉識慮惡.爲我無錢謹關鑰
興闌却駕彩雲歸.别入紅窻共君酌
醉來兀兀乘扁舟.長溪水碧芙蓉秋
願逢萬丈龍鬚蓆.卷取月明歸玉樓
