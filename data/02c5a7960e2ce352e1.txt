鏗鈜正始音.嚴密萃英耆
上仁體勛華.四方致雍熙
文賦鳴升平.聲譽藝林馳
心口爛錦繡.欬唾皆珠璣
韜涵白圭玷.揮灑清風詞
興寄擴無窮.標望擅一時
聖主逢嘉祐.兩府皆龍夔
豈應獻納際.造次差毫釐
百爾賢佞評.卓絕公是非
獨無許郭術.人實不易窺
東阿昭明懵.貝錦尤疏紕
猶子後來傑.元祐參丞疑
蟬聯襲簪橐.孫侄聲華飛
婦韓外曾裔.稚子甥曰彌
撫編可勝嘆.綴緝刻棠梨
定評楊謝公.遺芳六一碑
