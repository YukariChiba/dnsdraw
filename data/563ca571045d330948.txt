蘇端薛復同黄土.海內文章誰接武
即今七字續長言.沈子揮豪照今古
朝爲百賦更賈勇.暮作千詩猶奮怒
補天綵筆不費工.捲地奔風隨插羽
窮途得所喜入眼.口誦新篇身起舞
已知奔逸逐驊騮.况復逡巡蹈規矩
薦書指日登姓名.藝圃方期富倉庾
閻公色動瞻斗牛.處士當筵賦鸚鵡
跨海鯨魚要力求.翡翠蘭苕不須數
不嫌投迹老龜溪.看子聲名滿寰宇
