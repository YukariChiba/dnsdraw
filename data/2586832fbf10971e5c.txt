我行襄陽野.山色向人明
何以洗懷抱.悠哉漢水清
遼遼峴山道.千載幾人行
踏盡山上士.山腰爲之平
道逢墮淚碣.不覺涕亦零
借問羊叔子.何異葛孔明
今人固已遠.誰識前輩情
朅來萬山下.潭水轉相縈
水深不見底.中有杜預銘
潭水竟未涸.後世自知名
成功本無敵.好譽真儒生
自從三子亡.草中無豪英
聊登峴山首.淚與漢流傾
