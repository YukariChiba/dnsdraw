郡庭常窘束.涼野求昭曠.楚客凜秋時.桓公舊臺上.
清明風日好.曆落江山望.極遠何蕭條.中留坐惆悵.
東彌夏首闊.西拒荊門壯.夷險雖異時.古今豈殊狀.
先賢杳不接.故老猶可訪.投吊傷昔人.揮斤感前匠.
自為本疏散.未始忘幽尚.際會非有欲.往來是無妄.
為邦複多幸.去國殊遷放.且泛籬下菊.還聆郢中唱.
灌園亦何為.於陵乃逃相.
