鼓楫去故里.攜孥客東吳
湖山森照耀.魚鳥相嬉娛
舉目見兩高.欲上徒嗟吁
人言不可往.無路登雲衢
盡力賈餘勇.遂復酬宿逋
白鳥入蒼煙.滅没在太虚
曉日沸晹谷.萬川納歸墟
海門豁中開.怒濤喧朝晡
盡注百丈江.拱揖朝伍胥
銀湖大如許.僅可方覆盂
諸峰如培塿.瑣細不足圖
寸眸一俯仰.八極無遺餘
苐恨蒼凉日.悠悠迫懸車
臨風一悵惘.言旋戒危塗
