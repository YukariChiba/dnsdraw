牆圍護風煙.簷影納紅綠
城西百弓地.論價指和玉
滄浪取具體.輞川儼遺躅
年時得小憩.振衣休汗足
山靈不留人.定復厭棖觸
坐想散花女.深堂伴金粟
今年桃李月.僮馬幾裝束
竟成夢魂到.永歎春事促
此亦志願違.世有谿壑欲
似聞偕六逸.碧酒仍艷曲
風鶴羽人下.露花妃子浴
詩卷肯屬我.爲洗顔面俗
元亮晚耒耜.彌明舊符籙
可須白月前.熠熠度螢燭
