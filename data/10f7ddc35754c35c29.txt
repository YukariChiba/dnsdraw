一雨濯旱秋滴滴.西風吹破蒼苔色
松壇月冷夜三更.烏鵲無聲露華白
鼇宮飲散酒盃空.萬籟蕭騷天變黑
惠然爲我鼓長琴.聲裏胡笳十八拍
凄凄嗚嗚寒蟬鳴.黯然古澗泉琤琤
挑攏撚抹緩復急.遠聽近聽如猿聲
我生飄泊何雲萍.故國關山萬里程
君將三疊入吾耳.調中話出吾平生
曲罷空歌舞笙鶴.直欲騰身歸碧落
