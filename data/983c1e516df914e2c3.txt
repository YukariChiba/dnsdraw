去年六月梓山裏.與子披襟弄泉水
高談直出堯舜前.長林爲我清風起
金船滿滿傾醇醪.吳娥玉指拈櫻桃
君令勸我盡百琖.肝腸但覺翻江濤
醉來騎白鹿.大笑還青山
倐忽歲月往.思君鬢成斑
今朝邂逅蕪江頭.論心握手忘離憂
暫時會合復言别.安得彈劍從之游
我聞紫微薦君策.男兒事業豈易得
金門慎勿閑經過.爲奏天下弊穴如蜂窠
