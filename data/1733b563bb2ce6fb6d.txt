異時柳柳州.謫居食蝦蟇
人情尚隨俗.此道誰疵瑕
窮工見文字.制作排淫哇
作詩報昌黎.想當劇雄誇
集中此篇亡.恨不窮天葩
人生一飽止.何事須魚蝦
我鄉實西北.柯山偶藏家
土人重石鱗.充饌蔑有加
商論及品次.衆口時紛拏
朝來有分甘.珍味到齒牙
籠粒坐剥雪.壺漿薦流霞
此物亦易致.我饑其有涯
兒童還可笑.遠岸去攜叉
