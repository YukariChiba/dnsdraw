秦皇滅諸儒.若人媚幽獨
偶來得名山.依山結茅屋
希聲陶淳風.無意蘄絕俗
兒孫日以遠.幾見碧桃熟
漁郎從何來.延緣寒溪綠
茲遊窺天祕.平生未經目
頗見有此容.父老邀我宿
清談略晉魏.世路嗟翻覆
淹留信可樂.離念苦羈束
幡然理回棹.瑟瑟風吹足
往來記行迹.溪路三四曲
機心不自閟.何事驚麋鹿
回首不逢人.白雲渺空谷
