彭城陳師道.三州一學官
高文曾蘇敬.偉節章趙歎
百世有斯人.嫡孫承後山
君材中梓漆.壤錯榛與菅
藻芹味苦淡.輒當粱肉餐
莫終三釜養.竟墮一氈寒
榮枯數前定.出處身兩難
腐鼠或青冥.枳棘棲孔鸞
升高足易蹶.恬處寢亦安
逆君散花洲.西上捲雪灘
臯比第一義.子佩正聚觀
士方從北學.音已變南冠
俎豆器疑朴.詩書味轉酸
何人力不變.此道獨追還
金溪有陸叟.昔仕乾淳間
