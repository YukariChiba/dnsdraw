戚戚復戚戚.如此春意闌
紅梨褪深暈.青梅結微酸
向之一悽慘.饑腸廢朝餐
姮娥五圓缺.美人隔雲端
衷情叵自禁.陡覺衣带寬
芳菲日彫謝.動作不遑安
咄哉黄栗留.接翮語何繁
小鳥得于飛.而我別所歡
夜來風雨惡.中唐水漫漫
故鄉貧亦好.楚客日南冠
男兒志四方.愧此柳下官
安得買山錢.靜處把釣竿
高懷未易償.歸有道路曼
匡坐作遐想.心體胡自胖
行行大刀頭.無生話團欒
