人爵非貴.天爵惟尊
賢哉惠侯.興學祁門
祁門之士.夙號有文
兌習久廢.索居離羣
自侯來思.銳志興復
士脫舊穴.遷于喬木
人性本善.混混源泉
四端素具.若火始然
誰其啟之.君子德風
既修學宮.藏修其中
內養克充.外養亦備
爾不吾負.吾寧爾棄
壇名舞雩.樂道無欲
梁跨幽澗.潺潺潄玉
面此清致.皆學之助
本心融明.庶幾寡過
滔滔世途.人而匪天
兒童之戲.殆類紙鳶
