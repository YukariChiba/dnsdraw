蕭然如裴叔則.頰毛疏復長
邈然如王夷甫.高致宜廟廊
功名四皓雲泉外.詩賦三閭草木香
君莫誇熙寧登科面玉雪.只今未老鬢髮蒼
不應彈琴酒鑪坐.消渴還有禪病縛
不忘相拋白社一歲長.浮我杜舉須十觴
結交齊東李文叔.自倚筆力窺班揚
談經如市費雌黄.冰炭何用置我腸
勝遊獨不思迎祥.漾舟荷陼水中央
