我曾天台遊.于今四十載
一朝忽復來.時節如有待
形骸覺老景.景色殊不改
雨中尋舊跡.觸目雲靉靆
巖瀑落千尋.澗花紛五彩
崖深蘚蒼蒼.溪淺石磊磊
昔時所未到.足力胡可殆
要當至絕頂.直下小滄海
茲山八萬丈.端的不吾給
偉哉造化功.疑若有真宰
黄精煮甚食.茯苓良可採
何當誅茆居.此志終有在
