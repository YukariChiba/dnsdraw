故人身死妻貧病.買藥無錢留性命
半簞赤飯一盂蔬.對不能餐雙淚迸
阿官賣田妾未歸.稅在夫家田賣誰
鄉胥改割全隠匿.妾典衣裳空被追
零落生涯種片園.朝朝夜夜盜開門
鄰翁苦妾妾租客.客也無輸叫妾論
那更雙棺四缶灰.伐山博米圖葬埋
嗚呼豪强欺妾奪山去.不許鹽丁燃妾柴
十歲孤兒出縣庭.空手携狀投杳冥.黄堂走罷走使軿
文書送縣已三月.依舊含冤說我聽
