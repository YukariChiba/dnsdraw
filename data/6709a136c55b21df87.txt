堂上不合生楓樹.怪底江山起煙霧.聞君掃卻赤縣圖.
對此融心神.知君重毫素.豈但祁岳與鄭虔.
悄然坐我天姥下.耳邊已似聞清猿.反思前夜風雨急.
野亭春還雜花遠.漁翁暝蹋孤舟立.滄浪水深青溟闊.
劉侯天機精.愛畫入骨髓.自有兩兒郎.揮灑亦莫比.
大兒聰明到.能添老樹巔崖裏.小兒心孔開.
貌得山僧及童子.若耶溪.雲門寺.
吾獨胡為在泥滓.青鞋布襪從此始.
