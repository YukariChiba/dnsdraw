建極翊皇輿.蓬廬懷致主
除書肆時夏.提綱衆目舉
滿朝想風采.愛及巾墊雨
平平戒自守.落落進攻取
定傾繄其人.防秋今尚暑
執輿岣嶁嶺.櫛風閩海浦
破的出新詩.江山繚樽俎
危機見未萌.剛鯁殊不吐
成憲萬方瞻.作者七人數
收召無遺賢.商山非爲呂
開悟堯舜心.亢宗誠刻苦
閉門踰厥垣.孰與驅馳許
