道人無心寧有相.以相求之無乃妄
更言壽夭吉與凶.空裏覓痕鏡中像
胡君得處初不然.無相之中以相言
聖凡良賤皆一目.但有絲毫俱現前
說既無私聽無忤.禍福死生皆夢事
我惟以此入世間.猶如化人觀幻士
孫陽於馬師曠琴.未可與之同日語
老僧大笑客出門.秋雲駕雨過前村
去去不須談此老.三年一偈真賺我
