鵝溪清絲清如冰.上有千歲交枝藤
藤生谷底飽風雪.歲晚忽作龍蛇升
嗟我雖爲老侍從.骨寒只受布與繒
牀頭錦衾未還客.坐覺芒刺在背膺
豈如髯卿晚乃貴.福祿正似川方增
醉中倒著紫綺裘.下有半臂出縹綾
封題不敢妄裁剪.刀尺自有佳人能
遥知千騎出清曉.積雪未放浮塵興
白鬚紅带柳絲下.老弱空巷人相登
但放奇紋出領袖.吾髯雖老無人憎
