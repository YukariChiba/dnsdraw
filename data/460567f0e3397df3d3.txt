掃盡狂胡跡.回戈望故關.相逢唯死鬥.豈易得生還.
縱宴參胡樂.收兵過雪山.不封十萬戶.此事亦應閑.
玉帳將軍意.殷勤把酒論.功高寧在我.陣沒與招魂.
塞色干戈束.軍容喜氣屯.男兒今始是.敢出玉關門.
回首隴山頭.連天草木秋.聖君應入夢.半路遣封侯.
水不擔陰雪.柴令倒戍樓.歸來麟閣上.春色滿皇州.
