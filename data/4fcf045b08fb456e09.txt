我牆東北隅.張王維老穀
樹先樗櫟大.葉等桑柘沃
流膏馬乳漲.墮子楊梅熟
胡爲尋丈地.養此不材木
蹶之得輿薪.規以種松菊
靜言求其用.略數得五六
膚爲蔡侯紙.子入桐君錄
黄繒練成素.黝面頮作玉
灌灑蒸生菌.腐餘光吐燭
雖無傲霜節.幸免狂酲毒
孤根信微陋.生理有倚伏
投斧爲賦詩.德怨聊相贖
