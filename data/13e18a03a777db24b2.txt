流水渡澗秋泠泠.怒濤拍天風雨驚
鸞鏘鶴唳翻青冥.龍吟虎嘯愁太陰
連山遍野流空明.飄飄音樂張洞庭
彈璈鼓簧吹雪笙.拊石擊磬作天鈞
忽然昭文不鼓琴.幽幽又作吟風箏
問童何如睡不應.起視月落天河傾
乃知虛皇集萬靈.風伯起舞蒼穹伶
世間鄭衛聊足聽.久笑舞此蓬萊音
傳伯技癢不可禁.篝燈起誦離騷經
