恭惟同出自.斯文其在茲
白衣帝王師.古聞今所疑
慘澹涪江濱.烟雨寒無炊
一編洗心易.後學之蓍龜
學禪譙夫子.窺牆胡不麾
茲道貫三極.何曾限籓籬
柱史接武來.相望幾何時
舊隠勤汛掃.大書挺雄奇
江山著羈臣.千古同一悲
渠自氣浩然.何成復何虧
高堂儼遺像.寶墨鎸豐碑
往者不可作.搔首空涕洟
蕭蕭北巖松.悠悠我之思
