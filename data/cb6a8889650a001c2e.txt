銅斗承糟醉張口.口和漁陽拍銅斗
去年拋却青竹竿.女嬃嬋媛呼我還
我初不解世中語.淡面那久王侯間
未須頭出千人上.要有廖君黄子賞
竹林清風前日生.豫章冥冥雲擁城
二人不來草木長.带鋏陸離誰與榮
步行奪馬從此起.談笑封侯誰氏子
平生不識笳鼓悲.虛讀君詩舍然喜
君不見大賢遠抱與俗難.何須酒盤柔指鳴哀彈
二人高韵已寥廓.黄鵠之飛那得攀
繩橋可度見可喜.家貧馬骨高三山
