旅泊多年歲.老去不知回.忽逢門前客.道發故鄉來.
斂眉俱握手.破涕共銜杯.殷勤訪朋舊.屈曲問童孩.
衰宗多弟侄.若個賞池台.舊園今在否.新樹也應栽.
柳行疏密佈.茅齋寬窄裁.經移何處竹.別種幾株梅.
渠當無絕水.石計總生苔.院果誰先熟.林花那後開.
羈心只欲問.為報不須猜.行當驅下澤.去剪故園萊.
