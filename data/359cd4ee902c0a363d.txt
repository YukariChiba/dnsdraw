落絮殘鶯半日天.玉柔花醉只思眠.惹窗映竹滿爐煙.
獨掩畫屏愁不語.斜欹瑤枕髻鬟偏.此時心在阿誰邊.
天碧羅衣拂地垂.美人初著更相宜.宛風如舞透香肌.
獨坐含嚬吹鳳竹.園中緩步折花枝.有情無力泥人時.
相見休言有淚珠.酒闌重得敘歡娛.鳳屏鴛枕宿金鋪.
蘭麝細香聞喘息.綺羅纖縷見肌膚.此時還恨薄情無.
