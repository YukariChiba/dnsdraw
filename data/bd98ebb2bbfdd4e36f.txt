方駕出齊山.五月未甚暑
遥瞻六峰道.修烟莽如禇
浮屠在山半.卜築氣象古
松風下石竇.陰泉鳴竹塢
堂堂老禪子.遊方遍中土
十年不下山.不及朝市語
拂雲有幽步.凌空開峻宇
登山復望山.六峰艶如舞
時當一陰候.陽氣驕且舞
龍蛇伏草莽.往往暴爲雨
由兹向揺落.流光不足數
籃輿當復來.相與同支許
