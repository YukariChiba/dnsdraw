翛然無累之神.見此有道之器
韻收一代之風流.骨含奕世之富貴
節臨事而不奪.貌甚威而常喜
方其少壯.則酒闌說劍
横槊賦詩.名動塞壘
及其倦也.則浮沅湘
上衡霍.盡室行於山水
至於醉心翰墨.傾倒肺懷.則有王右轄.吳武陵之風味
馳至金城.而忠款乃著
罷歸玉關.而功名自至者
皆非壯歲.庸詎知此老人獨不如是乎
