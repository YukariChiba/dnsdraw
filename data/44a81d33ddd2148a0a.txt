霜色白皚皚.與雪竟無間
不獨齊國人.凌晨歌甕飯
古瓦燦奇葩.纖微分六瓣
雲寒曉不開.雝雝有孤鴈
猶記前十年.躡舄青螺綰
舒徐酌細泉.委折登危棧
獨恨來倉卒.野服未易辦
去年買小舟.歛板作微宦
荒凉屋數椽.門外多車輚
旋呼市居人.觕葺如縫綻
寂坐冬夜深.霜風吹兩骭
舊書不敢廢.官事不敢慢
達哉漆園翁.出處任鵬鷃
