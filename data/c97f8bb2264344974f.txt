春煙帶微雨.漠漠連城邑
桐葉生微陰.桃花更宜濕
蕭條暗楊柳.散漫下原隰
歸路不我從.遙心空佇立
林低山影近.岸轉水流急
芳草自堪遊.白雲如可揖
尋山禪客意.苦雨陶公什
遊衍情未終.歸飛暮相及
峰高日色轉.潭淨天光入
却欲學神仙.空思謝朋執
爲道貴逍遙.趍時多苦集
瓊英若可飱.青紫徒勞拾
