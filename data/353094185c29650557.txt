嗟我江湖人.野性實疏簡
况從衰病侵.事事益以懶
豈不思自强.所資乃有限
但愛江夫子.平生事高散
維於讀書動.晝夜不去眼
每勞從事賢.獨使簿書綰
揮署曾不勞.兼人信無赧
有時倦欲休.就席初不煖
鄰友更借書.丁丁叩門版
尤厭吏舍喧.牛羊閧棚棧
不如歸吾廬.靜對日晼晚
詩成還示我.足以驚幽孱
