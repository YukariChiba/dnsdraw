身退不待年.意足不待餘
寧聞有餘論.但問我何如
才名四十年.盛氣蓋諸儒
獨無金水力.竟與蛙黽俱
晚爲府中掾.直前不趑趄
曾何愧俯仰.頗亦困囁嚅
有粟尚可糊.有酒尚可娛
一朝脫章綬.用意不躊躇
富貴亦何有.惜君寧挽裾
人生一世間.誰得還其軀
謝公江海人.此計竟亦疏
千金一大錢.兩子雙明珠
妙語發幽光.東坡爲欷歔
不知兩疏去.能亦有此無
聊爲三徑資.從子並門居
