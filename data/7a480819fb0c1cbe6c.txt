雄文英概比君難.二十高名滿世間
飛詔幾回來北闕.草玄終不出南山
詩篇落處風雷動.筆力停時造化閑
仙術每將丹訣解.史才曾把逸書刪
家僮只有猿隨從.坐客唯聞鶴往還
兩制詞臣求識面.九重天子望祇顔
處士星孤輕世俗.大夫松好賤官班
棋殘夜石秦雲斷.琴徹秋巖蜀月彎
朝議蒲輪看再降.肯教從此老柴關
