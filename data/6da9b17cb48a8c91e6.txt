宿雨洗蒼骨.峰巒發新秀
尋幽躡奇蹤.騰踏衆山囿
層林鎖巖隈.突兀見危構
空高望浮黎.靜聖逼靈鷲
我來風雨秋.白霧欲昏晝
但聞百川赴.鳴玉瀉寒竇
岳示閟嶫峨.路絕不得簉
扳緣仰脇息.坐右俯長溜
带露摘山芎.披榛覓仙酎
山光晚逾清.雲壑若相授
終期爛漫遊.陽烏欲回咮
更約十日留.曾子緩蹄輳
