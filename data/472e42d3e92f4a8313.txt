青山如君子.臭味我族類
向來傲官府.正自惡俗吏
主人清且賢.菽水無虛僞
胸次塵滓盡.端可肖人意
軒窗自羅列.獻此重疊翠
公餘一隱几.舉目窮幽事
昔爲幕中賓.妙語了同異
孰堪畏棲遲.勝境配高義
要從孺子濯.不逐眾人醉
呤哦坐書叢.袖手太阿利
沈侯負能名.二絕一言蔽
聊同座右銘.此語君莫墜
