二儀均四序.五嶽分九州.靈造良難測.神功匪易酬.
恒山北臨岱.秀崿東跨幽.澒洞鎮河朔.嵯峨冠嵩丘.
禋祠彰舊典.壇廟列平疇.古樹侵雲密.飛泉界道流.
從官叨佐理.銜命奉珍羞.薦玉申誠效.鏘金諒有由.
郊原照初日.林薄委徂秋.塞近風聲厲.川長霧氣收.
他鄉饒感激.歸望切祈求.景福如光願.私門當複侯.
