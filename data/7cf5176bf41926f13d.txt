别君歲月多.萬事皆非昔
天昏慘暮雲.愁緒繁堪織
豈期成東隣.日造芝蘭室
吟哦戒騷奴.揮灑驚墨客
猶嫌小伎耳.宴坐學欺魄
人間倐流電.悟此真良策
堂堂少林老.我豈得其骨
君來叩兩端.一笑非言默
超然反其真.游子歸故宅
玄機儻未領.對面千山隔
象罔亦何心.珠還赤水北
聖賢勿云遠.謦咳常在側
