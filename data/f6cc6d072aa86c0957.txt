以慈爲室.以忍爲衣
法空爲座.示同體悲
四十八願.爲世所歸
如日沒時.鳥接翅飛
大哉甘露.妙法縂持
令我觀門.洞開坦夷
諦見自心.妙絕知思
是皈依處.真不思議
律我意馬.使不妄馳
光明現前.見白蓮池
不假中陰.屈伸頃時
欣然化生.如八歲兒
何以至此.請審思之
皆我精進.想力所持
稽首妙湛.不動巍巍
令一切衆.絕癡暗疑
有同願者.但瞻導師
脱然蟬蜕.出五濁泥
