平波淺草橫塘路.曾挽扁舟衝急雨
朱顔綠鬢氣崔嵬.欲斥九關揮玉女
萬古功名付汗青.九天光寵生門戶
邯鄲一夢兩周星.霜壓孤蓬日始晴
風樹不停身已老.病容衰鬢鬼猶驚
東烏西兔自昏曉.北來南征幾時了
海上欲覓安期瓜.山間却值孫登笑
澤畔殷勤訊漁父.掉頭不言吾已悟
蚤求富貴晚長年.老少不同均計誤
連年旱魃失祈禳.人肝不厭犬豕腸
今年稻肥家有酒.萬事且付無何有
