武陵源深並溪入.無數桃花閙春色
水面紅雲欲崩壞.波間爛錦光相射
昔人誤行偶見之.歸來醉眼眩紅碧
秦時雞犬不聞聲.但覺曉窗煙霧白
那知紫府亦仙源.此華萬樹燒晴川
少年苾芻誰教汝.照花作意開幽軒
靈雲說悟被花笑.南泉欺客花不言
何如睡足無一事.倚欄紅雨春風顛
愁來想見故山路.未歸先作山中篇
