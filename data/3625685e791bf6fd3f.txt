陽羨之山兮領地靈.鴻洞欻吸兮九疊爲屏
青蘿層層兮深巖絕壁.一鳥不鳴兮山更寂
橫山老人兮蟬蛻埃塵.倚石梁兮手攬白雲
眼中萬仞兮.胸中萬頃
泰華山林兮.秋毫鍾鼎
東山妓女兮.北山猿鶴
西山拄笏兮.亦復奚樂
節彼南山兮山巖巖.突鯨額兮霄堮間
民具瞻兮傾百川以爲壽.鴻毋遵陸兮公歸錦繡
