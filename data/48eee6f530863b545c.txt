若榴資彭糧.榧實伐彭兵
三彭穴身中.各以尸自名
伺隙戕所託.睢盱爲己榮
仙山無凡木.榧林高且清
八月實纍纍.斗量亦囊盛
盈盤得恣食.不與汝糧并
嗟汝小黠耳.安所逃汝生
蚤讀黄老書.五牙漱琅英
雖微玉山果.知汝久已行
喪亂食不足.長饑病所嬰
蟠桃未能致.橡栗庶可營
作詩頌榧子.期子以主盟
