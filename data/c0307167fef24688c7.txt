終南下臨長安城.峻欄高檻黄金嬴
嵩山亦近洛陽陌.鮮車怒馬一日程
大梁平廣匝千里.不見雲峯來眼底
其間自有高趣人.掃室呼工巖壑啟
初疑巨靈勇擘華.不比將軍能聚米
暗雨輕煙滿室中.塵事如脂一朝洗
又將餘力作脩竹.石上數莖風撼玉
葉斜枝亞寒聲盡.節老根獰生意足
何須踐苔眠綠陰.然後始爲嵇阮公
三賢歌詠已見意.舞女不須頻整簪
