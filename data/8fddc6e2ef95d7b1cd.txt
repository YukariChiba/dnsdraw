昔在禹餘天.還依太上家.忝以掌仙錄.去來乘煙霞.
暫下宛利城.渺然思金華.自此非久住.雲上登香車.
適向人間世.時複濟蒼生.度人初行滿.輔國亦功成.
但念清微樂.誰忻下界榮.門人好住此.翛然雲上征.
退仙時此地.去俗久為榮.今日登雲天.歸真遊上清.
泥丸空示世.騰舉不為名.為報學仙者.知餘朝玉京.
