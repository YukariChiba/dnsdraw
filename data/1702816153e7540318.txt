蔓草自細微.女蘿始夭夭.夤緣至百尺.榮耀非一朝.
敷色高碧嶺.流芳薄丹霄.如何摧秀木.正為餘波漂.
莖葉落岩跡.英蕤從風飆.洪柯不足恃.況乃托陵苕.
長安富豪右.信是天下樞.戚裏笙歌發.禁門冠蓋趨.
攀雲無醜士.唾地盡成珠.日晏下雙闕.煙花亂九衢.
恩榮在片言.零落亦須臾.何意還自及.曲池今已蕪.
