凡物以怪見憎嫉.爾獨何爲人采拂
巉頑累疊百千狀.人獸鬼魅相髣髴
裸蠻面縛夷吾囚.日剝風皴子胥骨
比干愛主心見剖.孫子兼人足先刖
枯龜灼墨足兆坼.蟄蛇驚春暫蟠屈
古器斷爛猶斵雕.老木鱗皴半枯杌
僧軒閑殺日月長.劚地擠排破煙鬰
簷溜滴窮蛾子垤.蔓延引入蝸牛窟
我來不以爾貌取.所愛鏗然最堅質
終當鍛鍊持補天.安此兀兀爲玩物
