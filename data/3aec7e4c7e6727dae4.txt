世人求富貴.多為奉嗜欲.盛衰不自由.得失常相逐.
問君少年日.苦學將幹祿.負笈塵中游.抱書雪前讀.
布衾不周體.藜茹才充腹.三十登宦途.五十被朝服.
奴溫新挾纊.馬肥初食粟.未敢議歡游.尚為名檢束.
耳目聾暗後.堂上調絲竹.牙齒缺落時.盤中堆酒肉.
彼來此已去.外餘中不足.少壯與榮華.相避如寒燠.
青雲去地遠.白日經天速.從古無奈何.短歌聽一曲.
