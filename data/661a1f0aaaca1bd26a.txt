英英吾宗.神駿之姿
筆有天巧.自鑄偉詞
抱負不凡.植立甚奇
爰初筮仕.即不詭隨
笑世滔滔.相與磷緇
過予告別.凜然自期
耻逐京塵.願易叢祠
萊衣奉親.樂道忘饑
予惟上饒.淵源未衰
玉山文獻.考亭所推
章澗二泉.名論清規
邇來後生.古爲似之
仁親友兄.徑坂是師
子歸取友.伯塤仲箎
咫尺柯山.考德訂疑
他日成就.麟祥鳳儀
