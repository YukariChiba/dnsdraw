都城米貴斗論璧.長饑茗椀無從識
道和何暇索檳榔.慚愧雲龍羞肉食
壑源萬畮不作欄.上春伐鼓驚山顔
題封進御官有局.夜行初不更驛宿
冰融太液俱未知.寒食新苞隨賜燭
建安一水去兩水.易較豈如涇與渭
右丞分送天上餘.我試比方良有似
月團清潤珍豢羊.葵花瑣細胃與腸
可憐賦罷群玉晚.寧憶睡餘雙井香
大勝膠西蘇太守.茶湯不美誇薄酒
