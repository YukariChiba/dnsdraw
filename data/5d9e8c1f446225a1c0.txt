阿婆此指甲.昆吾國生長
當年三五時.搯花記月上
纖纖成老大.却作爬沙狀
故人遠持贈.慈意有著放
想翁乍得之.未悟爲何貺
把玩至一再.醜婦能俱喪
信手彈三聲.錚然送妍響
卯醺未全快.午偃到半餉
溽縐垢能寸.美曝背如盎
是時可柄用.於人無俯仰
名之必可言.翁亦費亭當
長吟出肺肝.聞者重惆悵
人生七尺外.凡物皆是長
維此金石交.百年相倚仗
癡兒麻姑爪.忍痛不忍癢
