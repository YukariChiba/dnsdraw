我生分稽古.未始懷宴安
萬事不入眼.人間自悲懽
獨於文會時.所取良必端
起廢賴發藥.他年逃素餐
蘇君日千里.逸步逾飛翰
一從斷金來.況也寧永歎
于今更天誘.還逢魯圓冠
傾盖如舊識.禮法能見寛
須知高門閭.階庭富芝蘭
何獨仲弓家.弟兄稱二難
琴張誠可友.願言謝外觀
聖域渺無旁.觀水須觀瀾
