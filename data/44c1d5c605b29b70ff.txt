窮山數家聚.官況羈若旅
冰廳晝日永.眇眇誰與語
眷彼蒼髯生.結友得新甫
奮筆寫瑰姿.雙虬見牆堵
飽霜柯葉老.積日皮骨枯
上有雲垂天.慘淡閣寒雨
下有溪潄石.牽牛確絕埃土
材奇生長艱.根瘦卓立苦
交柯寒相依.雷陳共然許
分幹或相避.廉藺馴兩虎
信非同根生.要是歲寒侶
衆木猥連林.噲等何足伍
君看桃與李.穠麗相媚嫵
情態能幾時.紛紛可堪數
