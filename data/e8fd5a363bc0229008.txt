扶桑擎日.厥幹萬尺.以爲公筆
天壽平格.元圭昭錫.以爲公墨
陰陽闔闢.鰲柱立極.見此偉特
太山絕壁.九河碣石.莫動筆力
有雲五色.曾著瑞籍.多士辟易
繄天實啟迪.豈以詡飾.如彼韋陟
公騎鵬翼.歸侍帝側.有是遺蹟
榮光交射.星月珠璧.終古不忒
維珂之得.再拜歎息.坱圠孰測
几几赤舄.尚想公德.永鎮下國
