經年與花別.花意不相忘
綽約素情在.掃除時世籹
楚人輕剪伐.北客護垣牆
半樹竹亭亞.幾株溪水陽
可模非絕代.難學是生香
當結珠宮伴.休吹玉笛長
賞心甘爛醉.被惱漫顛狂
正當映喬岳.未應浮碧湘
松筠共瀟灑.雪月佐輝光
自保孤根暖.寧隨百草芳
遠天方絢白.細雨便垂黄
佳實收功地.君羹必可嘗
