山因先師成令名.人心仰止懸青冥
文侯北面款山扄.石室至今猶南傾
直松萬林天籟聲.長材大棟資連甍
溪泉四出照骨清.潤物功溥民罔争
朝兮新雲澤根莖.暮兮和風發勾萌
山川氣稟天地英.民何知爲夫子靈
魏最稱治由師經.晉俗自是多諸生
時尚辭華取未精.皓首學行徒修明
非無神降弼王庭.國朝當議平文衡
斯文未喪吾道亨.商之傳授今可行
