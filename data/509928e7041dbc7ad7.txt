黑雲堆空天地昏.風勢猛惡山岳掀
怪電燒爇嗔霆喧.鯨海起立星漢翻
玉竿銀索傾瓶盆.豪威怒力凌乾坤
川陸浩渺同一源.泛濫直欲浮高原
澗谷洶涌龍蛇奔.溝渠溪壑相吐吞
土肉刮盡惟骨存.漂蕩秋稼無一根
天生烝民主仁恩.覆露養育生理蕃
誰持害鑰開禍門.絕滅黍豆災元元
無路能去陳九閽.此事是非安可論
