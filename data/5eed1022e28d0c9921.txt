祥輝上幹呂.鬱鬱又紛紛.遠示無為化.將明至道君.
勢凝千里靜.色向九霄分.已見從龍意.甯知觸石文.
狀煙殊散漫.捧日更氛氳.自使來賓國.西瞻仰瑞雲.
聖布中區化.祥符異域雲.含春初應呂.暈碧已成文.
東起隨風暖.西流共日曛.升時嘉異月.為慶等凝汾.
輕與晴煙比.高將曉霧分.飄飄如可致.願此翊明君.
