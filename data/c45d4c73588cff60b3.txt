雞省有貞植.鶩行銷晝煩
憎柳媚綠暗.伴梅耿黄昏
何須雪貿貿.始愛渠軒軒
堅守孤竹國.肯折先軫元
如何桃李時.筍短不出垣
周郎夜入直.挾策携酒尊
爲渠問玄夫.乃遇震爲坤
喜渠必蕃昌.吟到落金盆
曉喚郭橐駝.提耳細細言
汲水龍井泓.輦土天竺原
妙偷造化窟.仁及冰霜根
爲賦淇奧詩.絕去筆墨痕
何時淮陰市.能報漂母恩
周郎顧之笑.吾自哀龍孫
