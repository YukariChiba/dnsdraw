東嘉海上孕瓌怪.之子人英晦當代
發之辭章聊一噫.雷鼓霜鐘警聾聵
投吾夜光敢不拜.相期過高幸少殺
君家風鑒嚴簡汰.顧吾衰遲積尪瘵
久隠牆東慕牛儈.絕望仲華安石輩
老矣狂奴猶故態.清思屢遭俗子敗
絮衣棘徑動罥礙.京塵浼人更難奈
行拏一舟犯滂湃.五斗無餘雜糠稗
全家飫飧雲夢异常.黄鶴登臨指天外
燕子西飛書可待.訪吾少明安好在
