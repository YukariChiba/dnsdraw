春烟晝白春草綠.春水溶溶曲江曲
吳宮梁苑盡灰飛.胡馬驕嘶銜苜蓿
蕭條南國閟春愁.章臺瑶室今茅屋
中原民庶被氈裘.萬室無人皆鼠伏
子歸何處定安巢.楚幕雖多易傾覆
感君爲君思建章.萬戶朱門綴珠玉
當時天下尚無爲.今日悲凉變何速
感君歌.爲君哭.汾陽已死淮陰族
沉沉壯士聽晨雞.豺狼當路食人肉
燕齊鄒魯化腥膻.番人走馬鳴𨏔轆
