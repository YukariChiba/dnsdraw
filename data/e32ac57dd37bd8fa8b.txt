臘月三十夜.髑髏自相罵
閻老索飯錢.汝等怕不怕
龜毛敲兔角.五彩虛空畫
正當恁麽時.摩尼誰著價
大年初一日.道閑却成急
自拜夢中人.妄想從誰立
唯我知不知.今古希相識
張三李四歌.草木空祇揖
日月轉眼睛.歷劫不曾停
三賢與十聖.枉費苦精神
常思達磨老.九年守少林
如今意不盡.瓦礫即真金
