臘令凝綈三十日.繽紛密雪一複一.孰雲潤澤在枯荄.
人家千里無煙火.雞犬何太怨.天下恤吾氓.
寒鎖侯門見客稀.色迷塞路行商斷.小小細細如塵間.
載載欲何之.秘藏深宮以禦炎酷.徒能自衛九重間.
戎夫尚逆命.扁箱鹿角誰為敵.士夫困征討.
依違用事佞上方.猶驅餓民運造化防暑厄.
吾聞躬耕南畝舜之聖.為民吞蝗唐之德.
未聞孽苦蒼生.相群相黨上下為蝥賊.
廟堂食祿不自慚.我為斯民歎息還歎息.
