道心非動靜.學者何難易
癡雲欲掃除.迅霆無異擬
無妄而徵疾.勿藥斯有喜
一輪秋月明.云爲豈思慮
太極奚可圖.可圖非太極
矧復贅無極.哀哉可太息
何不觀古聖.一一已默識
胡爲復作圖.交擾而曲屈
是孰知五行.五行皆妙質
不可離合論.渾渾體自一
安得孔子生.邪說俱蕩滌
哀哉復哀哉.太息復太息
