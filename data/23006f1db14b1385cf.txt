常時泛西湖.已覺烟水永
北堤復誰開.長涵一川靜
久幽繇地偏.跬步人迹屏
我初得之喜.指顧闢榛梗
種花延妙香.插柳待清影
飛梁通兩涯.結宇臨四境
包羅盡高卑.開拓極壬丙
灑然塵滓消.恍爾心目醒
興物振滯淹.如人出奇穎
日携二三子.杖屨屢觀省
念時方有爲.衆智各馳騁
獨此得逍遥.固知拙者幸
