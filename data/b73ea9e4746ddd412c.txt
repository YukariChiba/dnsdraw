磽磽頭角出羣玉.炯炯瞳人剪秋漪
神光現作照書月.一覽千古無復遺
殊科自可獻上國.况能文藝超等夷
河洛圗書識藴奥.更明爻象通神蓍
陣分八勢演古法.操弓挾矢動有儀
眼前大要固如此.有人頭白俱不知
當今所重不在寶.弓旌聘召方四馳
豈無古人已成筭.時乖事異難設施
秋風邊塵浩無際.綸巾羽扇思見之
終軍棄繻繻尚在.劉晏正字字或欹
終身願秉清忠節.芳猷可繼大年詩
