蝦蟆何爲者.痱磊盎於背
人言懷土蟲.棄去俄復在
昔有係青繒.酉陽志其怪
嘗觀三物圖.副以蝍蛆带
相持莫先動.含毒相屠膾
端欲兄龜龍.未肯弟孔翠
俳語解人頤.子陽妄尊大
慎勿離窟穴.旁午元五輩
東行犯日忌.束縛非其罪
倘有切玉刀.甘心脂鼎鼐
平生不下筯.實憚背脊疥
何必食馬肝.前修有明戒
願君勿嘲誚.微命其可貸
