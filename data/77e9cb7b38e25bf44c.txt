犀皮包玉束作斤.有餽爲子盤中珍
愛之不欲食客衆.夜密置酒呼其鄰
作詩盈紙頗瓌怪.胄出恐是龍之真
流涎溢吻極稱詫.兩都無芹吳無蓴
念我故園事栽插.獨於此物尤勤勤
春芽怒迸地皮裂.採掇入撰無虛晨
獨留晚出補林罅.幾日不見長過人
新梢秀葉動清景.蔭藉往往鋪吾茵
而今安得復致此.腹飽藜莧身埃塵
