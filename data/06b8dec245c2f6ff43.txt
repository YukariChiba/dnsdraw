姑孰多紫蝦.獨有湖陽優.出產在四時.極美宜於秋.
雙箝鼓繁須.當頂抽長矛.鞠躬見湯王.封作朱衣侯.
所以供盤餐.羅列同珍羞.蒜友日相親.瓜朋時與儔.
既名釣詩釣.又作鉤詩鉤.于時同相訪.數日承款留.
厭飲多美味.獨此心相投.別來歲雲久.馳想空悠悠.
銜杯動遐思.口涎空流.封緘托雙鯉.於焉來遠求.
慷慨胡隱君.果肯分惠否.
