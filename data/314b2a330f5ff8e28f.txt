先唐詩道昌.萬象繞吟筆
長吉窮嶮怪.奚囊銷永日
一洗齊梁陋.古澹見摩詰
詰齋妙入神.二者無一失
遊戲唾成珠.所至動盈帙
長篇雜短詠.朱絃響玉律
脫身聲利場.宴坐心更逸
高眠聽松聲.清話剝芡實
聲名笑山王.任達景嵇畢
時發孤鳳鳴.不作寒蛩唧
人譏雕肺肝.悠然非所恤
編成客未佳.櫝藏謹勿出
