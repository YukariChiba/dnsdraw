心許房次律.神交郭元振
人品如奇峰.横秋聳孤峻
筆陣工斫伐.忠義見詞刃
仕如上瀨船.饒力挽不藎
酒狂誇嚴武.登高叫虞舜
大愛淮南王.甘作天厨擯
死猶遭謗誣.謂坐酒肉饉
荒祠叢篠間.下瞰湘流浚
夫子縳富貴.高韻洗驕吝
詩清如玉珮.中節含温潤
並轡揖此老.讓驅不肯進
嗟予固瞠若.却立那敢瞬
