不到東西寺.於今五十春.朅來從舊賞.林壑宛相親.
吳子多藏日.秦王厭勝辰.劍池穿萬仞.磐石坐千人.
金氣騰為虎.琴台化若神.登壇仰生一.舍宅歎珣瑉.
中嶺分雙樹.回巒絕四鄰.窺臨江海接.崇飾四時新.
客有神仙者.于茲雅麗陳.名高清遠峽.文聚鬥牛津.
跡異心寧間.聲同質豈均.悠然千載後.知我揖光塵.
