鬱鬱楊柳枝.蕭蕭征馬悲.送君灞陵岸.糾郡南海湄.
名在翰墨場.群公正追隨.如何從此去.千里萬里期.
大海吞東南.橫嶺隔地維.建邦臨日域.溫燠禦四時.
百國共臻奏.珍奇獻京師.富豪虞興戎.繩墨不易持.
州伯荷天寵.還當翊丹墀.子為門下生.終始豈見遺.
所願酌貪泉.心不為磷緇.上將玩國士.下以報渴饑.
