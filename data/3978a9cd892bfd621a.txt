西風蜚江浪.江畔那容立
霰花濺千尺.望望客衣濕
小舟艤兩三.人已鵝鴈集
側睨波洶洶.俯憐身岌岌
乘凌玩掀舞.生死付呼吸
前登爲回首.舟重巾𧥄𧥄
支徑不通車.車去如見縶
念此役夫苦.體我官事急
傍顧中夜還.得無僵仆泣
畀汝就甘寢.白飯亦周給
徇人多意外.自信寧不及
利物身每輕.睡覺况六十
