短筇穿秋雲.杳靄雜雨意
林梢響脫葉.虹影挾夕霽
安棲一枝禪.靜寄三徑地
青薜蟠弱龍.紫栗縮寒蝟
遊息屏百營.偃仰得佳睡
靖惟天地間.歲月脫如蛻
三彭伐一真.六鑿紛小智
居然蝸戰角.在處牛穿鼻
驅馳赤白丸.百年等兒戲
豈知閑中天.意到即超詣
燈光續佛照.石響清夜氣
願言住庵人.萬事付衲被
食肉尸陀林.渠自有正味
但懷不退轉.便到佛地位
請參詩中禪.一語當千倡
