殿上舊開醫國口.閩中新出活人手
亙野桑麻水旱餘.連村煙火兵戈後
饑得以食寒得衣.召爲之父杜爲母
公爲民賦閔雨詩.民爲公立遺愛碑
古人祈天翦爪爾.今守禱佛燃臂誰
充其不忍寖以大.德之難忘特其微
東閩人怪去何遽.南徐人怪來何暮
油然無心出岫雲.去來遲速隨所寓
漢相無人不曰歸.韋賢未老何時去
