旱氛兮炎浮.地毛焦兮金石爲流.龍不來兮殷憂
心憛悇兮孰謀.戴儂目兮傒龍之遊
龍翩然兮副求.呵蟄雷兮鞭潛虬
忽墨雲之崩騰坌瀵兮.黮黯瞢夫昏晝
摐甲馬之喧空兮.砉飛練之淙溜
夫豈不能噓膚寸彌六幕兮.胡嗇其施於此州眷吾儂
龍所私兮匪新而舊.安棲飽茹兮龍之佑
願龍兮千萬壽.暨我子孫兮烝嘗春秋
