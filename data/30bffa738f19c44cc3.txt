學古既到古.反求鑒者難.見詩未識君.疑生建安前.
海畔豈無家.終難成故山.得失雖由命.世途多險艱.
我皇追古風.文柄付大賢.此時如為君.果在甲科間.
晚達多早貴.舉世咸為然.一夕顏卻少.雖病心且安.
所居似清明.冷灶起新煙.高情懶行樂.花盛僕馬前.
歸程不淹留.指期到田園.香醪四鄰熟.霜橘千株繁.
肯憶長安夜.論詩風雪寒.
