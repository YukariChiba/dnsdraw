春欲暮.滿地落花紅帶雨.惆悵玉籠鸚鵡.單棲無伴侶.
南望去程何許.問花花不語.早晚得同歸去.恨無雙翠羽.
金翡翠.為我南飛傳我意.罨畫橋邊春水.幾年花下醉.
別後只知相愧.淚珠難遠寄.羅幕繡幃鴛被.舊歡如夢裏.
春欲晚.戲蝶遊蜂花爛熳.日落謝家池館.柳絲金縷斷.
睡覺綠鬟風亂.畫屏雲雨散.閑倚博山長歎.淚流沾皓腕.
