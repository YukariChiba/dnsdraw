元祐不復見.太史今諸孫
人物尚論世.典刑故猶存
酣歌拓金戟.三年佐雄藩
超然車馬中.高韻獨孤騫
永懷白鷗盟.修竹滿故園
得句見眉睫.外慕何足言
顧以感知己.跋馬向修門
朝開英俊途.王度待討論
小試翰林手.乘槎薄崑崙
我懶卧衡麓.秋風擷蘭蓀
交遊歎益落.拭目看騰掀
軒冕豈足貴.政爾名義尊
執手念相聞.此意古所敦
