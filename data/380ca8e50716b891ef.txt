詛楚楚如桀.詛秦秦則紂
桀罪使信然.紂語安足受
牲肥酒醪潔.夸誕鬼不祐
鬼非東諸侯.豈信辯士口
碑埋祈年下.意繞章華走
得楚不付孫.但爲劉季取
吾聞秦穆公.與晉實甥舅
盟鄭絕晉歡.結楚將自救
使秦詛楚人.晉亦議其後
諸侯迭相詛.禍福果誰有
世人不知道.好古無可否
何當投涇流.渾濁蓋鄙醜
