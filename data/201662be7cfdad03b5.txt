寥寥今非古.感激事真妄
曾誰省孤心.祇以弭群謗
參差勢已甚.决起意猶强
親朋爲憂危.議語數鎸蕩
久之等聾眊.兀矣坐閭巷
長嗟貧累心.更苦病摧壯
微誠豈天與.今晨子來貺
顧慚小人愚.未出衆夫上
狂言屈子吟.浩歌仍子倡
相歡匪貌濟.所得實心尚
時節雖已晏.梅柳幸欲放
過從勿厭倦.相遲非欎盎
