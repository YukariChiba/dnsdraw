吾初丞小邑.誓與松竹爲膠漆
今公丞大藩.誓與松竹爲金蘭
維松若竹有何德.和公玉立成三益
矯矯摩雲性天高.亭亭傲雪心地直
風月外吾吾强哦.其如松竹偃蹇何
橫江太守風月主.公與平分無乃多
况胸有眼筆有口.大與松竹相諧偶
張陳漫浪耳熱初.管鮑綢繆歲寒後
三友莫逆俱歲寒.猶遺其一非簡驩
四科參偶不與班.孔子無容心其間
愛參初不異顔閔.寄與梅仙勿銜冤
