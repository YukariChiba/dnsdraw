花有金鳳爲小叢.秋色已深方盛發
英英秀質實具體.文采爛然無少缺
纖莖翩翩翠影動.紅白紛亂如點纈
誰云脆弱易飄墮.自卵至翼亦數月
美人形相欲摹畫.巧不得施暫自拙
鋪茸剪綵轉難似.只把長條恣穿結
眼前草木盡零落.憐爾開於此時節
常疑一如小兒花.性命所繫不忍折
君不見昨夜雨.今朝風.一隊驚飛返丹穴
