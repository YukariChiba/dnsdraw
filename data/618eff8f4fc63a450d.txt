真人西度關.乃祖獨知之
强著五千言.竦身棄喧卑
靈光無時没.人世自超忽
上下千歳間.裔孫亦清出
論兵復擊劍.遠與道同符
功名不如意.白髪笑桑榆
藏書天祿閣.卜居天柱山
此職無吏責.去去何時還
山中醉白雲.山下弄流水
吾已了損益.未知生死耳
聊登千仞巔.下視寰中塵
更因長風來.揮手謝世人
