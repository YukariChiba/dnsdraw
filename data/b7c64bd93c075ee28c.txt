白白芙蓉花.本生吳江濆.不與紅者雜.色類自區分.
誰移爾至此.姑蘇白使君.初來苦憔悴.久乃芳氛氳.
月月葉換葉.年年根生根.陳根與故葉.銷化成泥塵.
化者日已遠.來者日複新.一為池中物.永別江南春.
忽想西涼州.中有天寶民.埋歿漢父祖.孳生胡子孫.
已忘鄉土戀.豈念君親恩.生人尚複爾.草木何足雲.
