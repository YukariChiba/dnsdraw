臘中儲蓄百事利.第一先舂年計米
群呼步碓滿門庭.運杵成風雷動地
篩勻箕健無粞糠.百斛只費三日忙
齊頭圓潔箭子長.隔籮耀日雪生光
土倉瓦龕分蓋藏.不蠹不腐常新香
去年薄收飯不足.今年頓頓炊白玉
春耕有種夏有糧.接到明年秋刈熟
鄰叟來觀還歎嗟.貧人一飽不可賒
官租私債紛如麻.有米冬舂能幾家
