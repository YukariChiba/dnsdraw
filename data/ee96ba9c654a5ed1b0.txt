寒水落沙洲.随地營送年
徐卿邀我行.逺渡呼脚船
荒津絕鷄犬.斷籬掩人煙
柑梨土民收.飣坐風味全
及公出酒甌.提籃寘我前
甘香種子異.脆膩色澤妍
定價随語準.質直何其堅
淮鄉習俗純.處士亦如然
閒歷慨流離.百醜皆可憐
撫機奈失時.彼此嗟華顛
酒酣飫此快.哀歌地爐邉
携歸備晚需.雪片蒙江天
