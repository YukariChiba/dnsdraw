六月朔旦昧爽天.我夢蝴蝶飛翻翻
一聲驚覺不可執.鏗然有物墮我前
陰風蕭蕭榻震動.褰帷一咤聲寂然
向空抹漆無所臯.堂上呼燈人自眠
一生學道心勿動.養氣未敢輕先賢
元忠昔日鬼移牀.廳廡之下凡三遷
稚圭卧內見匕首.金带忽置城頭邊
二公名德余不及.鬼賊揶揄空自憐
神姦無復照金鼎.偷兒何暇哀青氈
二端是否吁莫辨.一夕倉卒嗟何緣
吟哦未斷紙窗白.山寺風雨鳴鐘懸
起來搔首空四壁.濕薪竈婢愁炊烟
