往者玉樓客.棲遲感秋蓬
龍鍾江海士.屑屑悲窮冬
今我亦羈旅.號寒思祝融
故鄉邈千里.胡馬長嘶風
平生飲最少.亦復賢聖中
其誰共談笑.無乃志所同
泮宫備文質.楩楠飾雕櫳
毛子亦好古.摛辭麗春工
飄然適我願.一舸來自東
明時獵英奇.備問羅臯龍
逢辰若公等.附鳳雲從龍
遙知賦伐木.相望有梁鴻
