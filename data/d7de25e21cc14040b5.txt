秋風中人如劍芒.飛蠅側翼何處藏
晨憂霜露避暗壁.晚集戶牖依斜陽
斜陽寂寂能幾許.股翼未溫寒日暮
縱饞不敢近華筵.屏跡何須待揮麈
我方六月流汗時.營營聒耳緣目眉
盤餐旨潔未下筯.聚嘬弄吻不少遲
微物盛衰還有數.得意何曾念寒暑
帳中相弔定饑蚊.窗外巧尋惟蝎虎
糜身槁死不足憐.耳目所慻欣且去
嗟哉時節那可爭.造物於汝何好惡
