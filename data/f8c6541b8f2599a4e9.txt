枝枝交影鎖長門.嫩色曾沾雨露恩.
鳳輦不來春欲盡.空留鶯語到黃昏.
水殿年年占早芳.柔條偏惹禦爐香.
而今萬乘多巡狩.輦路無陰綠草長.
玉樓煙薄不勝芳.金屋寒輕翠帶長.
公子驊騮往何處.綠陰堪系紫遊韁.
嫩葉初齊不耐寒.風和時拂玉欄幹.
君王去日曾攀折.泣雨傷春翠黛殘.
微黃才綻未成陰.繡戶珠簾相映深.
長恨早梅無賴極.先將春色出前林.
隋家堤上已成塵.漢將營邊不復春.
只向江南並塞北.酒旗相伴惹行人.
陌上河邊千萬枝.怕寒愁雨盡低垂.
黃金穟短人多折.已恨東風不展眉.
