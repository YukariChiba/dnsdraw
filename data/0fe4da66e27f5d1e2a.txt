既有疾可示.非是都無疾
如春有陽燄.渴鹿想爲濕
以君足疾苦.例我痛腰脊
忍痛而曰空.觸墻爲無壁
此論蓋四座.聞者皆屏息
吾聞有漏軀.有病資藥石
漏盡病乃除.其神則無隙
譬如出鑛金.萬鍛受鎚擊
妙哉迂開老.辯愽見才力
種性能文章.怒罵成詩什
荆山玉抵鵲.而爲路人惜
此詩不辭和.而藥不厭乞
又如夢中人.饑而獲飲食
覺來輒大笑.饑飽兩俱失
以是知法空.妄盡方自釋
解空如佛言.不許離聲色
