舊聞城北有馬塍.聚花成錦常留春
我家苕水近來到.輸他年少尋芳人
相誇此地百金惜.閒出奇花萬錢直
接貼翻騰費工巧.揀搆移將鬭顔色
園翁愛花如子孫.寸生尺長勤培根
南鄰北鄰貧富改.獨守養性經涼溫
兄今已得閒居趣.扁舟暫向官塘路
攀條摘蘂娛性情.對月看雲想風度
歌長詞逸不可當.鬢髮垂白吟滄浪
