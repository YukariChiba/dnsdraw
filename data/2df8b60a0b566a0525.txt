面壁者十年.桑下者一宿
時止則止行則行.可久則久速則速
時思老子苦硬人.孤雲其身心槁木
三年牢落此山中.禪衲爭歸衆魔伏
平時欲定方外交.白石清泉正相屬
我歸師去人謂何.毋乃欲善其身獨
巾瓶到處即爲家.何必江湖苦馳逐
若還飛錫出門去.此一瓣香誰與續
得住且住則爲佳.敬以此爲上人祝
