度暑無好懷.憑危略幽致
衣冠蔚如林.從我才一二
茲山昔深登.歲月誰得記
尚有名勝流.不與金石悴
孰知千載後.我與子復至
煙昏倏見燈.洪發恐無地
領略章句手.割據英雄志
興壞容一瞬.今昔當幾喟
圍山缺西北.放目不可制
歸懷納清境.夜榻成良寐
零落壁間詩.豈特彼所愧
會逢南過適.不問西來意
