吳江十月霜華淺.秋空無雲霜日暖
芭蕉樹暗簾幕垂.木芙蓉開紅婉婉
銀床露重梧葉飛.金錢掃地秋蘭萎
無人自對秋風笑.黄菊葵花不同調
慢綠妖紅解醉人.徐娘未老秋娘少
少年時節歡樂多.紅蓮影落秋江波
若耶女兒白如玉.夜半採蓮聞棹歌
驚風吹浪鴛鴦起.回頭日月飛梭裏
對花不飲今蹉跎.淚濕秋風當奈何
