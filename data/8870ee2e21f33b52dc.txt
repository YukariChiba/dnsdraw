暋陽收晶熒.清舫度林彙
坡陀認槿籬.屋角初塗塈
入門露蔭竹.走鞭土爲沸
橘欒尚小澀.菊柄已幽毅
少紓趺坐筋.漸出穹隙味
疎叢石貞瘦.密樾塵髣髴
成余獨往願.勞我慈親費
親年合幾何.倏已近喜畏
我髮白滿把.晚食遲下胃
一歲能幾來.每來時自慰
不雨已經旬.長道熠饑蜚
竹檐出山泉.草根坌土氣
長願居此勞.州里未爲貴
