太史登觀台.天街耀旄頭.大君忽霆震.詔爵冠軍侯.
南必梁孫源.西將圉昆丘.河隴征擊卒.虎符到我州.
朝集咸林城.師言亂啁啾.殺氣變木德.凜凜如高秋.
元戎啟神皇.廟堂發嘉謀.息兵業稼穡.歸馬複休牛.
和風開陰雪.大耀中天流.歡聲殷河嶽.涵蕩非煙浮.
邦牧新下車.德禮彼甿謳.乾坤日交泰.吾亦遂優遊.
