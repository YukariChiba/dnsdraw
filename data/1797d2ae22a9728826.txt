有樂不在物.况當仕而優
外騖乃自苦.作德能日休
身計苟未適.安能爲道謀
基址更所寓.得地東南陬
經營喜宋子.闡繹嘉毛侯
紛囂落寂境.蒸鬰回素秋
事少德機靜.風微花信幽
林悄鳥相應.日閒絲自遊
中發靈臺光.下照彪池流
神怡况味遠.意虛才智周
真見造不滅.妄想降無求
所示良可助.所超安可酬
會合果有道.寧復嗟阻修
