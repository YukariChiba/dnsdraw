荀卿重無禍.老氏貴不辱
不辱非暫榮.無禍乃長福
咄哉名利場.甚矣身世梏
得侯方丏公.懷金未忘玉
經營蛾赴火.奔走蝇嗜肉
方當從後摶.寧復念前覆
李斯悲黄犬.揚雄誚丹轂
二者倘胥失.萬此亦何足
是理甚易知.允蹈君所獨
使人之意銷.豈止我心服
不貪子罕寶.屬厭女寛腹
庶幾聞高風.將遂變流俗
