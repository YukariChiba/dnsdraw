昔與江翁别.酣歌國門道
黄花落酒罇.白髮藉霜草
本謂此行遠.定知此樂難
豈意二三子.復爲今夕歡
主人文章伯.談道輒忘倦
每至絕倒處.恨不使君見
鳥迹上古書.龍頭冢中器
其人骨已朽.感此相與醉
呼問西飛雲.游子何當返
寒風吟枯梧.歲月益已晚
吾聞太華峰.乃有神仙居
莫逐秦時人.獨結山中廬
