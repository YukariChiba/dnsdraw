渭川十頃青.上谷千竈墨
縣河供拂石.濡筆應未足
公初入承明.神采映冰玉
孤芳信難羣.廉士故可辱
虚懷得逢蒙.泛愛近藉福
終然翟公題.正堕楊朱哭
于今十年後.猶作一麾出
何當還宣温.不用求釣築
遙知西湖柳.蔽芾誰敢禿
應餘金石文.會使天雨粟
留連借三輔.夏木今再綠
斯文詠公歸.悵望非我獨
羈懷老無堪.覽卷百憂觸
