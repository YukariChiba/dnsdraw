畧眼毛山夾.枯涸不可留
風帆劈箭去.遼海吹一漚
長年面死灰.死爭如赴仇
一飯六十里.幸泊散花洲
呼婦具盥櫛.命酒浣驚憂
我無資身策.老計餬口謀
勿云朝不坐.叱馭復何求
奔車非伯夷.覆舟無孔丘
薄德既謝此.身世付浮休
亦念三徑具.歸從沮溺遊
笑說今日快.擊轅爲渠謳
別留初熟酒.飲處酹陽侯
