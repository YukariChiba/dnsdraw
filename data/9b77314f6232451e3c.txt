吳民嗜錢如嗜飴.天屬之愛亦可移
養女日夜望成長.長成未必爲民妻
百金求師教歌舞.便望將身贍門戶
一家飽暖不自憐.傍人視之方垂涎
朱門列屋爭妍麗.百計逢迎主人意
常時疏棄自悲啼.一旦承恩多妒忌
古人怕爲蕩子婦.夜夜孤眠淚如雨
今人甘爲貴人妾.得意失意花上月
蕩子不歸寧空房.主人喜怒多不常
