我本長殷周.遭罹曆秦漢.四瀆與五嶽.名山盡幽竄.
及此寰區中.始有近峰玩.近峰何鬱鬱.平湖渺彌漫.
吟俯川之陰.步上山之岸.山川共澄澈.光彩交淩亂.
白雲蓊欲歸.青松忽消半.客去川島靜.人來山鳥散.
穀深中見日.崖幽曉非旦.聞子盛遊遨.風流足詞翰.
嘉茲好松石.一言常累歎.勿謂餘鬼神.忻君共幽贊.
