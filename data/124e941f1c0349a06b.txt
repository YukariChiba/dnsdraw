子知神非形.何復異人天
豈惟三才中.所在靡不然
我引而高之.則爲星斗懸
我散而卑之.寧非山與川
三皇雖云沒.至今在我前
八百要有終.彭祖非永年
皇皇謀一醉.發此露槿妍
有酒不辭醉.無酒斯飲泉
立善求我譽.饑人食饞涎
委運憂傷生.憂去生亦還
縱浪大化中.正爲化所纏
應盡便須盡.寧復事此言
