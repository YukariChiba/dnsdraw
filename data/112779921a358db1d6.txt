塵波溢目深溟渤.往古來今空出沒
喜君相見話丹經.起我凌雲惡阡陌
我生素乏兒女姿.面上巉巖聳山骨
少年避地東海隅.架竹編茅剪荆棘
白雲爲我開山容.清風爲我翔真域
旋屬羣寇迫敺攘.淬出青萍閉丹室
風塵澒洞十餘年.靈府芝田漸蕪沒
逢君蹤跡類秋蓬.遺我刀圭延歲月
何當橫槊靜寰區.同子山居論丹訣
