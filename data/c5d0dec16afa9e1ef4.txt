易乎易.萬古傳來惟一易
羲文之心即是周孔心.問誰要於心外尋脚跡
畫之前.妙處難爲言
畫之後.乾坤實居萬化先
誰將乾坤大父母.下與五十六卦爲等伍
既道先天一字無.云何却以後天混入先天圖
嗟吁平生粗知讀周易.只向本本原原認太極
一易之外更無之.嗟哉何人更以三爲七
欲知玄.問子雲
欲知包.問子平
欲知筮.當叩焦與京
要識乾坤真面目.請將四聖之經閉戶十年讀
