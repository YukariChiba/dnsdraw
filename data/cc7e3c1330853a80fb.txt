西湖湖水清可𣂏.孤山山人瘦有餘
梅花五更清夜夢.周易一卷前身書
經年竹戶與僧語.僧房繞湖三百區
客來放鶴未忍去.更爲脩竹聊須臾
衡山道士古鬚髮.苦語不似公膚腴
芙蓉爲裳月爲佩.荷芰結屋游龍車
朝馳八紘莫四極.上挈太古中唐虞
子房自是赤松後.淵明初無彭澤趨
平生自謂公不死.意不一見成空虛
買舟今夕定不寐.直恐長嘯來清都
