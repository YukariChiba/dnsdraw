與君昔並丹陽船.形容惘愴俱可憐
自說宅囿及百年.藏三小山出雲煙
土伯小廟自題扁.持照清池分醜妍
吁嗟先君方下世.姪子賣半相炒煎
出尋方伯待救護.與我密者纔萬錢
是身災疢恐凋謝.語未脫口吁皇天
那知君今亦逝川.洪崖白石夢杳然.竟從他姓改受廛
嗚呼.朱君無歸.歸來但見空屋椽.入抱山骨於黄泉
