焦山東.金山西.金山排霄南斗齊
天將三江五湖水.併作一江字楊子
來從九天上.瀉入九地底
遇嶽嶽立摧.逢石石立碎
乾坤氣力聚此江.一波打來誰敢當
金山一何强.上流獨立江中央
一塵不隨海風舞.一礫不隨海潮去
四旁無蔕下無根.浮空躍出江心住
金宮銀闕起峰頭.槌鼓撞鐘聞九州
詩人踏雪來清游.天風吹儂上瓊樓.不爲浮玉飲玉舟
大江端的替人羞.金山端的替人愁
