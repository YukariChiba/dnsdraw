秋房燈火清.人語久已寂
城遠不聞更.警柝鳴未息
橫參已入地.斗柄當天直
乃知三更中.市廛已寂歷
我時守書几.磨墨傾硯滴
反覆小學書.昏目如芒刺
試尋鄰房僧.鼻鼾背負壁
體勞徑就枕.冷夢分南北
覺來寺鐘鳴.僧禮像前席
須臾聞梵唄.木魚如叩石
舉頭視東牖.朝日已淡白
反身起披衣.神爽健筋力
亟來酒甕邊.側聽聲唧唧
