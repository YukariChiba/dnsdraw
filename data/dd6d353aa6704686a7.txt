幽芳念初分.厚地凍始裂
耐寒憐孤根.忍苦度尺雪
誰持萬金良.起死醫寸蘖
伶俜初回姿.荏苒似看葉
灌木猶未成.已與凢草别
平生冰玉交.勝韻頗奇絕
微風折輕黄.香霧濕寒月
棐几著冰壺.餘芬散清樾
只今滿眼花.想像疑可折
感君分似意.老味倍欣悅
添我小窗春.芳意未衰歇
盛德不可忘.封殖寧敢闕
