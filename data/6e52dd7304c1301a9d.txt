筆耕亦農耕.後種有先熟
穀終貴於稗.種詎不如稑
里門富驕兒.昨者車擊轂
一朝禍機至.悔不初碌碌
因而利生鈍.甚羨平爲福
翩翩歸來賦.寫壁仍畫軸
有來顧之唾.謂豈好題目
予方友鷗鷺.渠自行雁鶩
同參聽誰詣.勇往何待卜
君才十倍我.書已萬卷讀
邊頭尚征戰.時事非曩夙
雖遲劉蕡對.肯效包胥哭
