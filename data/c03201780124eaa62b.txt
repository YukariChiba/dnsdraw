我雖不見韓幹馬.一讀公詩如見者
韓生畫馬常苦肥.肉中藏骨以爲奇
開元有臣善司牧.四十萬匹屯山谷
養之罕用食之豐.力不曾施空長肉
韓生圖像無乃然.我謂韓生巧未全
君不見昔時騏驥人未得.饑守鹽車惟有骨
昂藏不受塵土侵.伯樂未來空佇立
騏驥乏食肉常臞.韓生不寫瘦馬駒
誰能爲驥傳之圖.不如凡馬飽青芻
