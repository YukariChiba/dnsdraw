西風著人塵滿襟.江山縱近難追尋
當年寫此數幅妙.坐使几案頻登臨
斷雲黤慘出古寺.遠岸杳靄連荒岑
漁舟蕩漾江路晚.烟雨濛籠山店陰
已知落筆氣象古.一任世間消息沈
最憐霜榦倚長石.不待歲久成枯林
知公此中興不淺.此畫故能留意深
只今燕坐一室裏.尚費從來長短吟
詩成掩卷坐秋晚.一唱三嘆求遺音
