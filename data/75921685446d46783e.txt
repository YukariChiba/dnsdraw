酣酣桃始花.灼灼粉面笑
粉色射花光.奪盡丹青妙
藍衫馬上郎.風流亦年少
語言雖未通.精誠默相照
斂容緩步復掩門.只見桃花不見人
輕紅淺白正含露.欲落半開將送春
凝心駐馬日漸晚.隱忍時時下前坂
回頭又不見桃花.唯有青山遮醉眼
揚鞭擊鐙歌團扇.相見不如不相見
逢人寄語問桃花.春殘吹洗落誰家
