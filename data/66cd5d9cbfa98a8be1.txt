吾聞讀書人.惜氣勝惜金
累累如貫珠.其聲和且平
忽然低復昂.似絕反可聽
有時靜以默.想見紬繹深
心潛與理會.不覺詠歎淫
昨夕汝讀書.厲響驚四鄰
方其氣盛時.聲能亂狂霖
倏忽氣已竭.口亦遂絕吟
體疲神自昏.思慮那得清
安能更雋永.溫故而知新
永歌詩有味.三復意轉精
勉汝諷誦餘.且學思深湛
