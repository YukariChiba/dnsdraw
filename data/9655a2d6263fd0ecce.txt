吾州史君五十年.不曾召節來日邊
老夫送人作太守.不曾送人上九天
玉皇去年選丁寬.遣來螺浦蘇煢鰥
玉皇今年喚渠還.州民遮道不得前
文儒佳政萬口傳.近世能吏了不關
道渠豈弟父母然.凜如冰霜照人寒
道渠明斷神一般.秋毫不擾田里安
一州天下孰後先.要渠筆橐侍甘泉
尚書履聲再接連.更進一步百尺竿
紫樞黄閤半武間.梅花滿枝雪滿山
雪花能舞梅能言.滿餞史君金玉船
