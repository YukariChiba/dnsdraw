龍德蟠際.在蟲莫知
實尸雨霖.鞭雷摇幟
蠢蠢生齒.腹饑謀食
四時罔避.力穡藝稷
耕深耰疾.人不勝天
雲蒸霧滃.頼龍以全
茲山由里名澄江.奫淪崒嵂龍之汪
飛液遇坎堪濫觴.荆扉挹啖逾蔗漿
焦土石裂暍欲僵.捧甖膏流收豐穰
天漏資車翻手强.掃氛駁翳開扶桑
鄭公慶餘森珪璋.使君成民神且康
報功新廟益熾昌.龍兮無專白雲鄉
