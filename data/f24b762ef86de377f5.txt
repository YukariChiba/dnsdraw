塞下棗已紅.胡馬號北風
傳聞右賢王.萬騎圍雲中
雲中太守猛如虎.夜開城門納降虜
十丈高旂沉黑雲.一尺捷書飛白羽
武皇但喜奏捷頻.豈知白骨高如城
邊城百戰勝常少.一勝惟著將軍名
將軍成名戰士死.去年戰士今無幾
血染黄沙草不青.萬里陰雲哭胡鬼
塞下曲.不忍聞.何人爲我達漢君
武功本是輔文具.願君偃武而修文
