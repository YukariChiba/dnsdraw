之子詞場無敵手.騎麟翳鳳集北斗
藉藉人間月旦評.滔滔筆下風濤吼
方摶扶摇九萬里.可速則速久則久
文章何止擬相如.政事亦堪脩冉有
回首落日烟塵昏.滿眼風寒沙石走
老天應未喪斯文.君子固宜知所守
刀以銛而缺.硯以鈍而壽
名高多謗毀.女妒無妍醜
乃知明哲可保身.安用嚅唲浪開口
悠然一笑對南山.壁上有琴樽有酒
