鏡湖湖上涼風起.楓葉蘆花照窗几
筆牀茶竈連酒壺.炯然目光動秋水
平生北固與西江.贏得蚍蜉事訾毀
青城山嘴散關頭.豈是甘心放豪侈
歸來玉階僅方寸.兩路又出將使指
幾回詔節去徘徊.慍色何曾爲三已
桐廬瀟灑非小壘.更向南宮擅詞美
軒渠肯受塵鞅羈.漢庭公卿未知己
我閒訪友於溪居.三嘆共讀公之書
清詩句句律有餘.愛而不見今何如
