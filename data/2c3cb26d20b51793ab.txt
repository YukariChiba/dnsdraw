皇漢失中德.四海橫雕戈
驚塵暗九有.豺虎臨長河
流人滿川谷.積屍亂如麻
關洛既蕩析.楚壤空嵯峨
謬當牧守寄.無以救時訛
竟貽百代誚.家世隨蹉跎
安知千載下.夫子感慨多
人生固有志.成敗飄風過
且復登城隅.逍遥望山河
日暮襄漢碧.鳬鴨遊輕波
何以慰我心.玄熊閒黄駞
清觴宜城酒.二八邯鄲歌
願言寫懷抱.聯用寬吾家
勿言此歡易.樂罷歸無何
