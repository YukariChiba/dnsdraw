黄門給事二千粟.日割三牲亦應足
劉翁食俎厭羶腥.千畝渭川期滿腹
吳人束簡如束芻.百錢可了三日廚
劉翁平生幾兩屐.可能千畝無贏餘
獨嫌納腹未可盡.更爲揮毫寫清峻
庭空月落千丈長.老柏喬松未髙勁
錦綳稚子置腹中.鐵面老人凌遠風
此君族類俱得所.多事索此霜髯翁
腹饑眼飽徒倥偬.只說饕饞疑作俑
何以先生日照盤.更看嬋娟勢飛動
琳師從此唯善看.時時更爲通平安
