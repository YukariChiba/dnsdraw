漢綱久陵遲.國柄授權室
中興得英主.威明戒前失
三公經邦手.吏事困精覈
功臣欲圖全.猶不任以職
矧茲故人分.義等天倫戚
卓哉子陵心.秉哲固前識
投身豢名爵.豈得枉尋尺
萬鍾雖云富.樊雉非予匹
石瀨清且泚.蒼崖聳而直
投竿事幽尋.釣水鮮可食
羊裘御冬溫.衮繡未云益
三旌屠羊肆.義在不吾易
用舍各有趣.高風亙今昔
