扶顛而持危.在天下大勢
撥亂而存亡.在國家大計
一司一事間.未足繫興替
馬援爲郡守.尚不屑煩細
惟大姓黠羌.不容有違戾
况爲公與卿.不思大經濟
今大姓黠羌.幾倍過漢世
中有根木存.猶在加護衛
大都如弈棋.敗局如已逝
如有一勝著.敗乃以勝繼
巽當知衡權.是乃德之制
果哉末之難.圓神妙龜筮
願言其吉凶.大闢天地閉
