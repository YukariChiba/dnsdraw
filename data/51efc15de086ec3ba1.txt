清風迎衣襟.白雲捧脚底
飄然徑上廬山頭.誰道栖賢三十里
鄉禪引到獅子峰.旃檀噴出香霧濃
此一瓣香爲五老.一笑問我顔猶紅
右看南嶽左東海.方丈祝融抹輕黛
羣仙遥勸九霞觴.金盤玉箸鯨魚膾
急呼清風與白雲.送我更往會列真
鄉禪恐我忽飛去.挽著衣襟復留住
下視落星石一拳.長江一線湖一涓
醉掬玉淵亭下泉.磨作墨汁灑醉篇
