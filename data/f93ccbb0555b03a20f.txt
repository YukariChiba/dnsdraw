碔砆世既以爲玉.芝蘭那知不爲蕕
人間萬事醉不理.攜被來爲林壑游
雪花成山過驚浪.五展暮天開橘洲
篙師絕叫風掠耳.蕭蕭兩鬢空颼飀
松聲盤空上煙翠.顧陟佳處毎遲留
袖中出詩愕坐客.涔蹄乃爾容吞舟
東坡句法補造化.山谷筆力江倒流
兩翁連聯竟仙去.暮年見子忘百憂
念當明日江南路.幕阜倚天佳氣浮
故人問我今何似.爲道摧頹如慧球
