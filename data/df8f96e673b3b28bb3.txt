天地無窮.人處于中
三才既兆.庶類皆通
至聖立極.萬方所宗
如星拱北.如水朝東
垂衣而治.天下爲公
孝慈道廣.是謂大同
自茲而降.謀用是崇
兵由此起.彊弱相攻
上下分亂.莫知適從
匪茲禮義.曷能靖共
順之者吉.逆之者凶
不能率此.斯曰顓蒙
窮通得喪.實維降衷
巧愚不與.係於遭逢
毋肆小智.以菑厥功
安時處順.於焉考終
