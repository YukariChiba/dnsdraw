無事失却心.走向門前覓
借問舊知識.寂絕無蹤跡
却歸堂上審思看.改却衆生稱心安
不能出外求知識.自向家中入湼槃
大丈夫.昔日有.今日無.家計破除盡.贖得一羣奴
奴婢有六人.一人有六口
六六三十六.常隨我前後
我亦不拘伊.伊亦不敢走
若道菩提難.菩提亦不難
少欲知足毛頭寬.遠離財色神自安
分明了見三塗苦.世上名聞不相關
