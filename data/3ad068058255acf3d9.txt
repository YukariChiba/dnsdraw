折花養瓶水.老眼聊自怡
案置須臾間.游蜂已著枝
嗅香起還泊.甍瓦羽甍瓦羽動天機
不知何方來.神速乃如斯
宇宙一氣通.萬類不相違
石虎没勁矢.竹龍化清陂
矧兹抱靈識.倐與吾心期
吾心未専寂.舉念物先知
千生風輪轉.都緣愛欲移
勉哉學坐忘.宜默同木雞
無中産物象.顯晦隨所之
超然合大空.鬼神莫能窺
