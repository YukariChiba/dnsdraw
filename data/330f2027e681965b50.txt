妾居西北方.容貌亞冰雪
妾長嗟無媒.孤影對明月
頭綰墮馬髻.脚襯凌波襪
釵梁溜金鳳.舞带蒙錦纈
頸瑳素玉圓.胸瑩新酥滑
翠靨中蛾眉.瑶花嚲鴉髮
腰裊柳絲輕.臉潤桃花發
出郊乘紫騮.蔽目舉青繖
不敢一回首.煙際暗愁結
誰家白面郎.志氣何飄揚
使妾一過眼.吾肉燔如湯
自惟父母嚴.折花回倚牆
