我有二林侶.相邀步寒日
超然人外遊.下見衆山出
木葉落已靜.乾坤欠蕭瑟
浮雲當空翻.慘慘百鳥沒
欲辨越中岸.青烟易爲失
山川何寂寥.宮闕猶彷彿
誰是古來者.念之難再述
功名隨塵埃.豈復有其骨
今我二三子.永爲傲時物
篇章逢太平.窈窕坐天末
生理本無固.願言從此畢
登臨望前人.世事安敢忽
