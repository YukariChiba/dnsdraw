臨高臺.高臺迢遞絕浮埃.瑤軒綺構何崔嵬.
斜對甘泉路.蒼蒼茂陵樹.高臺四望同.
東彌長樂觀.西指未央宮.赤城映朝日.綠樹搖春風.
旗亭百隧開新市.甲第千甍分戚裏.朱輪翠蓋不勝春.
錦衾夜不襞.羅帷晝未空.歌屏朝掩翠.妝鏡晚窺紅.
為君安寶髻.蛾眉罷花叢.塵間狹路黯將暮.
物色正如此.佳期那不顧.銀鞍繡轂盛繁華.
君看舊日高臺處.柏梁銅雀生黃塵.
