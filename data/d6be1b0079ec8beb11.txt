借我折絃琴.彈君不調曲
此材從何來.妙斲嶧陽木
一奏唱離鸞.再和彈別鵠
音響無人知.清絕過如玉
若人太古民.不肯墮塵俗
寫興希夷前.袖手澹無欲
彼哉紈袴兒.下視等毛粟
憐我來鄉村.妙詩時往復
相思隔碧雲.清嘯振幽谷
老我空自憐.頼君時擊觸
知音古來稀.不數晉荀勗
紛紛箏笛耳.勿與相徵逐
