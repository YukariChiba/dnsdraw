既望月輪遲未上.更深闊港喧輕浪
舟人慣夜自牽撐.却嫌炬火光摇晃
長橋千柱過頃刻.良久陰輝弄雲黑
漁家裹鮓縛蟹來.波繫松鱸取艱得
堤平步散情初適.此去垂虹纔咫尺
登輿風力透衣綿.俯檻波聲卷沙磧
商船魚貫昏煙隔.天水難分但空碧
三賢遠矣英爽存.來往頻年定相識
興亡慨嘆終何益.愚智俱爲百年客
劃然長嘯起蛟龍.共向吟牋飛霹靂
