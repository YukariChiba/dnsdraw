昔在歷陽時.得子初江津
手中紫團參.一飲寬吾親
捨舟城南居.杖屨日相因
百口代起伏.呻呼聒比鄰
叩門或夜半.屢費藥物珍
欲報恨不得.腸胃盤車輪
今逢又坎坷.令子馳風塵
顛倒車馬間.起先冰雪晨
嗟我十五年.得祿尚辭貧
所讀漫累車.豈能蘇一人
無求愧子義.有施慚子仁
逝將收桑榆.邀子寂寞濱
