商飈流西金.萬卉寒如灰
廣寒爛銀闕.初放蟾枝開
一花墮九地.四海無纖埃
鍾作河嶽靈.挺此梁棟才
倘可濟巨川.不然爲鹽梅
我欲問此翁.山林起摧頹
勺以長安酤.大白非鯨杯
擘麟配萬錢.鳥爪去不回
抑以頌與箴.聳德如徂徠
賦豈料敵手.吟非橫槊才
不如姑置之.高卧深雲隈
長嘯揖箕翼.更把靈椿栽
明年紫荷橐.此約當重來
