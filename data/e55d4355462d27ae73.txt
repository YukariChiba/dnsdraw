故城邑東南.盤盤蟄脩蛇
借問經始人.云是司徒家
唐季遭閔凶.羣盜紛如麻
淮海尤剽輕.時時起邀遮
甚者控壤地.相錯臨犬牙
斯人何爲者.尋兵嘯麏䴥
擅此一抔土.僅侔國於蝸
鍖鑕稽天誅.至以功爵加
百年去隨手.遺陼臨汀沙
牛羊閱朝昏.草木自萌芽
誰非化黄壤.此獨遺鷄笯
停驂一回首.浩歎空歌巴
