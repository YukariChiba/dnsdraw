西風動簾幙.蟋蟀鳴高堂
蔓草濕零露.秋閨知夜長
佳人掩朱户.背燭解羅裳
願言鴛鴦夢.雙飛入方塘
清影横疏櫺.奈此明月光
依依照長夜.炯炯明愁腸
不恨郎不歸.恨月入我床
披衣復起坐.嚬翠挑殘缸
開緘取素書.解結羅带傍
一讀再三歎.再讀淚數行
終夜不成寢.曙色忽滿窗
雖云有膏沐.誰能理晨粧
