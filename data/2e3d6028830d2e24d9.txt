旃裘亂衣裳.風雨飄屋廬
南奔萬里空.脫死鋒鏑餘
翠華狩絕域.黄塵翳修塗
朝無嵇侍中.濺血霑誰裾
夷兒金束袍.漉蔌懸珊瑚
驕氣吞九州.投餌術已疏
公捐繞朝策.觀化聊據梧
鳳凰渺鴻乙.紫氛誰與俱
丘壑歲已晚.鍾鼎功未書
棄置委時運.超摇遊物初
此憂自古有.此樂絕世無
邂逅拯橫流.功成吾不居
