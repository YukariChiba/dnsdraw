冬令三農畢.時巡萬乘行
川源分壁壘.貔虎望麾旌
王氣雲成殿.天光日繞營
風隨鼓桴急.塵絕馬蹄輕
發石機投短.抨弦火激眀
響振摧列缺.影墮落欃槍
令下凝霜肅.恩加挾纊平
搴旗輕俯仰.奪槊妙縱横
壯士前歌勇.儒生從觀榮
炙行熢燧舉.觴溢海濤傾
清道遙傳警.鳴鞭夕向城
欲知威略遠.區外讋天聲
