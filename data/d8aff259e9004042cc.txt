昔年淮海未.邂逅安期生
記我有靈骨.法當遊太清
區中緣未斷.方外道難成
一落世間網.五十換嘉平
夜參半不寢.披衣涕縱橫
誓當反初服.仍先謝諸彭
晞髮陽之阿.餔餟太和精
心將虛無合.身與元氣并
陟降三境中.高真相送迎
琅函紀前績.金蒲錫嘉名
耿光洞寥廓.不借日月明
故棲黄埃裹.絕想空復情
