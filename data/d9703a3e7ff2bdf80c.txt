道人清净觀.夢幻閲諸有
成心自得師.論世方結友
默如彼上人.語合亡是叟
問焉一得三.疑者十居九
人情置冰炭.賦性甚杞柳
一波失源流.六鑿開戶牖
客塵不暫住.習氣既悠久
聞言雖轉頭.遇事還掣肘
志目或中眉.畫虎終類狗
我持測海心.來聽談天口
尚迷指端月.那辨日中斗
如抽一蠒絲.欲縳千牛首
勉賡進此歌.代斵恐傷手
