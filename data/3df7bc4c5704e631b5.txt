畫工妙處稱毛羽.我欲論功第先兔
不知心手會天機.象管紛紛誰比數
寥寥千載一曹霸.墨妙于今傳二馬
龔生重馬輕尺璧.蔑視韓韋復何者
爾來一顧遇孫陽.奔走侯門日無暇
一匹騰驤一匹嘶.先生愛駿非愛奇
有如霓裳第三疊.按圖知拍逢王維
新詩邁絕今老杜.作經未必多馬蹄
先生馳騁金馬裏.口角雌黄即公是
欲知早晚定登庸.步武風雲起平地
偉哉驊騮世英物.一日早行三萬里
