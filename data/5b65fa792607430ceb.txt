節婦一樽酒.義士拜而受
義士一首詩.節婦雙眉皺
眉皺意何如.有難難相救
嘆我廊廟器.淹回在污陋
惠我旨且嘉.慇懃推意厚
吾今繫閩建.家貧喜鄰富
青眼到朱扉.白屋成華胄
吾聞孤竹子.周室三緘口
又聞杞梁妻.秦邦稱烈婦
此輩誠間生.世代不常有
如何天一方.同時俱輻湊
愧無八品珍.草草具籩豆
何當再拜摳我衣.巵酒恭爲兒女壽
