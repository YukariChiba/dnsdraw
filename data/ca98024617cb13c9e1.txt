吾方賣劍日.汝正抱孫歸
昭代無官守.平生近釣磯
青山上野艇.白水到林扉
曬棗日猶烈.鳴枝風已威
荒陂民事少.迂徑客行稀
傷雨蟬知默.違霜雁見幾
卜居南縣早.收課北莊微
行李牧兒識.生涯田叟譏
烝嘗了歲事.簦屩息塵機
反舍從爭席.行衢莫振衣
潛逃多落莫.放浪少歔欷
文字陪吾老.功名許汝非
