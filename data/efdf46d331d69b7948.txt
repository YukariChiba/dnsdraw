大江悠悠去.淥靜初演漾
山石齟齬之.湍險乃萬狀
君看回風磯.却畧不可上
椒石卧中江.與江作陂障
鏜沓匯石下.漰澎劇奔放
北磯屹對峙.其中過舟舫
水流作高下.咫尺便尋丈
我行返壑餘.坐想潢流漲
頹波次灩澦.如馬亦如象
攖觸寧完舟.奇禍此無妄
入峽與上瀧.艱惡偕叵量
下澤遵夷塗.回首一怊悵
