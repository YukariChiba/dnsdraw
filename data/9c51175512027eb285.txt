人生能幾月圓時.歌之舞之復蹈之
月爲一人我成三.更遣青州從事相追隨
四人好在都無闕.相勸相酬到明發
此夜山河有主張.鎖碎繁星俱滅沒
采石已來五百春.當時青天爲宇四無鄰
上下通透皆冰玉.豈徒眉宇真天人
力士嗔人譬如刀割大江水.世間閒是閒非皆如此
君不見李白携月到夜郎.一洗瘴天盡入冰壺裏
