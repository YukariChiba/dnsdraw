臘前雷.春半雪
顛倒失其時.相去踰一月
一月不爭多.燠寒異厥罰
垤戶當堅凝.陽氣乃舒發
草木既萌動.龍蛇起窟穴
萬物欣向榮.獰風夜狂悖
曉雞噤不鳴.但見窗間白
戰慄起推戶.瓊瑶已幾尺
陋巷書生釜不煙.關河甲士冰到骨
俯仰天地間.芽甲盡摧折
萬境寂無聲.羣動亦僵裂
當其懷煦煦.蠢蠢競懽悅
