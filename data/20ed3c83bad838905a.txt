人情校往復.屢勉終不近
一詩已經年.知子不我怨
生世餘幾何.尺箠日取寸
懷祿有遐心.從俗無遠韵
時從府中歸.數過林下飯
平生功名意.回作香火願
三年不舉觴.吻頰煙火焮
豈無兩蒼龍.霑我一雨潤
官粗詩未工.猛乞毋小靳
人生如此爾.文字已其閏
是身雖臭腐.寧作青紫楦
永懷忘年友.死矣餘令問
念子頗似之.老我何所恨
