宿雪雖盈尺.不救春夏旱
吁嗟遍野天不聞.歌舞通宵龍一戰
旋開雲霧布旌旗.復遣雷霆助舒卷
雨聲一夜洗塵埃.流入溝河朝不見
但見青青黍與禾.老農起舞行人歌
汙邪滿車尚可許.供輸到骨期無它
水行天地有常數.歲歲出入均無頗
半年分已厭枯槁.及秋更恐憂滂沱
誰能且共蛟龍語.時布甘澤無庸多
