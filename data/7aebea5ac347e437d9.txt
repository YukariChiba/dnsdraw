夫子和雪詩.放意如注瓦
手搏華嚴界.笑中已見借
高詞師棗柏.寧暇數班馬
如登妙高峰.如游廣莫野
怪公個中人.亦入此保社
朝來誰扣門.寂音老尊者
扶筇坐山堂.詩眼不知夜
不入人間世.誰將作圖畫
但欠維摩女.玉骨無一把
紛紛散奇英.梨花風雨打
湖山晚多態.應接殆未暇
此詩聊戲公.詩成還自寫
