近取河湟議出師.公才正合濟今時
朝廷好問平戎策.郡縣無勞諭蜀辭
蕭相餽餉堪仰給.馬卿建節忽西之
未容歲課關中奏.即聽風聲劍外馳
壠雪欲飛行路片.江花應發到官枝
桑麻蔽野居民富.錦繡連甍雅俗熙
萬井謳歌饒樂事.百城財賦省文移
就更使部雖云速.入用王朝固未遲
綠髮貴名由衆論.青雲舊物是台司
東歸馬首須迎駕.爲感新來國士知
