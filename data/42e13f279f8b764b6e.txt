蕭郎嘉客近遠志.把酒勸賓郎半醉
自然同類易相投.官守從容况無事
清晨麴糵寒有力.倒洒金鍾乳花滴
十分蘸甲香且醇.不覺昏黄連夜色
雀噪烏栖奈晚何.匆匆白日若飛梭
青青百草霜已歇.牆陰淺白微輕雪
庭梅香膩粉苞解.歲律將旋復花發
銅壺泣水銀箭短.漏聲斷續隨風遠
起視天南星斗稀.蟾蜍已黑牽牛低
知子多情惜分散.山公酩酊自當歸
