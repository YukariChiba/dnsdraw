空同之頂穹雲生.吹著寶石最上層
儼驂太白跨坤立.雄雄空半危青撐
高人飛樓浮縹紗.滿眼清寒生窈窕
蒼煙白鳥出沒間.幾莟芙蓉秋漢曉
黄塵如霧交四陲.乃獨脫此一攬奇
天風午夜嘯歌歇.教人暗取寒竽吹
一吹吹作終南皺.濯濯春陽染曾透
再吹吹作琅邪圖.鬰鬰林壑描新就
何當祗著大口吞.清晨燕以先生盤
次第高舂出海門.坐我茅屋東偏看
