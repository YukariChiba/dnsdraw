建酉金爲政.摇落草木衰
除瓜隴畝凈.邵平無米炊
滿家色藜藿.詩書不賙饑
平生晁公子.正用此時來
定交無一物.秋月以爲期
執持荆山璧.要我雕琢之
破斧不能柯.況乃玉無疵
危冠論百揆.備樂奏四時
成功彼有命.用舍君自知
收身渺江湖.歲晚白鳥嬉
開徑蒲葦中.倚鋤望君歸
閉塞乃非道.不才當爾爲
