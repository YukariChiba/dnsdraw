嗟我失脚墮棘榛.寸步有若千里行
窮山自縛數椽屋.便認懷玉爲里門
扁舟泛從吳楚轉.遠遊欲賦慚無文
他鄉喜見兩表弟.把臂勞苦仍如勤
夜窗款坐屢續燈.有酒更倒樽如岑
祗今一笑莫輕失.轉首便恐成後今
要知後會渺何許.慷慨忍對臨風襟
故家如子未多有.立身行己須自欽
不惟門戶在所寄.異日亦足張吾軍
