煙雨晚晴天.零落花無語.難話此時心.梁燕雙來去.
琴韻對熏風.有恨和情撫.腸斷斷弦頻.淚滴黃金縷.
寂寞畫堂空.深夜垂羅幕.燈暗錦屏欹.月冷珠簾薄.
愁恨夢難成.何處貪歡樂.看看又春來.還是長蕭索.
離別又經年.獨對芳菲景.嫁得薄情夫.長抱相思病.
花紅柳綠間晴空.蝶舞雙雙影.羞看繡羅衣.為有金鸞並.
