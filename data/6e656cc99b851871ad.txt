路轉第六峰.傳是十里程.放石試淺深.eg壁蛇鳥驚.
欲下先襞衣.路底避枯莖.回途歇嵌窟.整帶重冠纓.
及到紫石溪.晻晻已天明.漸近神仙居.桂花濕溟溟.
陰苔無人蹤.時得白鶴翎.忽然見朱樓.象牌題玉京.
沉沉五雲影.香風散縈縈.清齋上玉堂.窗戶懸水精.
青童撞金屑.杵臼聲丁丁.膻腥遙問誰.稽首稱姓名.
若容在溪口.願乞殘雪英.
