衛尉才豪雖卓絕.溺志奢淫愧明哲
羅綺叢中醉復醒.趁拍佳人不成列
黄門侍郎天機深.傲世忘榮事高潔
侯印公主不解顔.好竹之心了無節
紛華必竟致青螺.恬澹有誰賡白雪
此君佳致識者稀.千古清風與明月
高僧欲現菩提心.種竹滿軒功未徹
嬋娟人共得觀臨.蕭瑟師當知演說
率然相造師勿嗔.勝遊本爲吾僧設
對君不惜洛生吟.更待詩酣歌一闋
