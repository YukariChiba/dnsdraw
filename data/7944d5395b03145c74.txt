如生小小真.猶自未棲塵.鄭符
褕袂將離座.斜柯欲近人.段成式
昔時知出眾.情寵占橫陳.張希複
不遣游張巷.豈教窺宋鄰.鄭符
庾樓吹笛裂.弘閣賞歌新.段成式
蟬怯纖腰步.蛾驚半額嚬.張希複
圖形誰有術.買笑詎辭貧.段成式
複隴迷村徑.重泉隔漢津.鄭符
同心知作羽.比目定為鱗.張希複
殘月巫山夕.餘霞洛浦晨.段成式
