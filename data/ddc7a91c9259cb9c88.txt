兵厨盎盎孚盈缶.憐我十年青濮口
投醪分惠繼以詩.詩更分香過於酒
酒瓶詩卷墮我前.頓使幽棲添二友
朝吟直到屋翻日.夜醉不覺山銜斗
也知庭內無留難.掃除弊事如揮帚
龜陵千里數萬家.誰不高擎加額手
公餘退食多燕衎.一斗百篇困何有
餘波借與草木春.况是江頭釣魚叟
更煩遣騎日聯翩.暖熱縉雲先馬走
