孟春屬佳辰.駕言從郡丞
蓐食戒徒御.篝火事徂征
方舟絕橫漢.適彼樊侯城
緬懷昔封君.能使晚周興
千齡想風概.慨嘆岸與陵
故城若墟落.邑屋袖可憑
盤飧倦舉箸.幅幅氣拂膺
古寺蔽榛甓.破舍餘殘僧
人言魏徵君.於焉常曲肱
窶居三十年.蔚然以詩鳴
人憂不改樂.信哉賢者能
常聞有四友.作堂在郊坰
我雖樗櫟材.臭味亦其朋
會當從飛蓋.清夜一來登
