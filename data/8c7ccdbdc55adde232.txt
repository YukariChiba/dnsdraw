蘆山一何高.上上不可盡
我行獨忘疲.泉石有招引
須臾出蒙密.矯首眺無畛
已謂極崢嶸.仰視猶隠嶙
新齋小休憩.餘力更勉黽
東峰切霄漢.首夏正凄緊
杖策同攀躋.極目散幽窘
萬里俯連環.千里瞰孤隼
因知平生懷.未與塵慮泯
歸塗采薇蕨.晚餉雜蔬筍
笑謂同來人.此願天所允
獨往會淹留.寒棲甘菌蠢
山阿子慕予.無憂勒回軫
