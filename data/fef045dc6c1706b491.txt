淵明賦止酒.止酒未嘗止
今朝詩固云.從此真止矣
我觀他日詩.說酒特未已
必飲誠有累.必止亦非理
無如作病何.聊用忘憂耳
得失定相半.随遇無彼此
胡爲我阿咸.深拒堅壁壘
子言故多師.烏有與亡是
獨此止酒詩.字字如信史
恐子昧圓通.未究真正義
當觀諸世間.一一等幻戲
死生尚云爾.何乃較醒醉
操瓢起相從.無爲乏我事
