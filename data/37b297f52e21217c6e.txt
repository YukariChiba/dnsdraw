遺墨固藏神.希聖非立我
斷後輒無前.實右即虛左
品定賦纖洪.義明分勇懦
端木語衛文.洙泗皆卿佐
孔子敘夷齊.後進尚嵬瑣
從來一大事.幾作鴻毛荷
知非言所及.結網魚受課
誰持空空質.放縱無不可
茲門小精廬.荒寂衆萬過
欣余二三子.拙力守饑卧
楊花安得攬.飛去天隅唾
唯有露垂垂.滿畦紅藥墮
