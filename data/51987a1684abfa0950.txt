荒亭俗少遊.遷客心自愛
繞亭植梧竹.私心亦有待
昨朝十騎來.䟃𧽼擁林外
水禽駭笳鼓.野老瞻車蓋
公餘喜靜境.賓至因高會
跋石已行厨.臨流聊褫带
優游鄙情通.放曠未禮殺
酒醇引易釂.肉美舉必嘬
千蹠恣食雞.二螯時把蟹
開顔閒善謔.傾耳得嘉話
暮夜歡未厭.裴回意將再
跋已見懵騰.跨鞍極倒載
明日尚狂酲.嘉貺不遑拜
