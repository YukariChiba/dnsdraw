溟藩軫帝憂.見說初鳴騶
德勝禍先戢.情閑思自流
蠶殷桑柘空.廩實雀鼠稠
諫虎昔賜駿.安人將問牛
曾陪後乘光.共逐平津遊
旌斾擁追賞.歌鐘催獻酬
音徽一寂寥.貴賤雙沈浮
北郭乏中崖.東方稱上頭
躋山望百城.目盡增遐愁
海逼日月近.天高星漢秋
無階異漸鴻.有志慙馴鷗
終期促孤櫂.暫訪天台幽
