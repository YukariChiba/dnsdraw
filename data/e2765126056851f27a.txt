驕雲飛散雨.隨風為有無.老農終歲心.望施在須臾.
平生官田粟.長此禮義軀.置之且勿戚.一飽任妻孥.
青青澤中蒲.九夏氣淒寒.翾翾翠碧羽.照影蒼溪間.
巢由薄天下.俗士榮一官.小大各有適.自全良獨難.
窮居無公憂.私此長夏日.蚊蠅如俗子.正爾相妒嫉.
麾驅非吾任.遁避亦無術.惟當俟其定.靜坐萬慮一.
