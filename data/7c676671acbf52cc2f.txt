世艷明滅螢尾光.客氣騰躍煙中香
煙消螢死竟何有.要知人事亦何常
今夕何夕山中集.六客相對通肺腸
樽中不問酒聖賢.得醉即是無何鄉
耳邊鼓笛有自好.忽散而去何吾妨
吾輩本非淫湎流.聊以寄意齊興亡
老禪知我酷信我.謂此非癡亦非狂
呼童展紙快磨墨.聽我趁筆窮夜長
砉然一笑如夢覺.清風明月自有天文章
