儀清態淡雕瓊瓌.捲簾瀟灑無塵埃
嶽茶如乳庭花開.信心弟子時時來
灌頂壇嚴伸㽬塞.三十年功苦拘束
梵僧夢裏授微言.雪嶺白牛力深得
水精一索香一爐.紅蓮花舌生醍醐
初聽喉音寶樓閣.如聞魔王宮殿拉金瓦落
次聽妙音大隨求.更覺人間萬事深悠悠
四音俱作清且柔.愛河濁浪却倒流
却倒流兮無處去.碧海含空日初曙
