拂霧理孤策.薄霄眺層岑.迥升煙霧外.豁見天地心.
物象不可及.遲回空詠吟.
巨石何崔嵬.橫橋架山頂.傍通日月過.仰望虹霓迥.
聖者開津梁.誰能度茲嶺.
二仙自圍棋.偶與樵夫會.仙家異人代.俄頃千年外.
笙鶴何時還.儀形尚相對.
石室過雲外.二僧儼禪寂.不語對空山.無心向來客.
作禮未及終.忘循舊形跡.
