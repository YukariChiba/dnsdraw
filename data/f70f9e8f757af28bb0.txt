目視雲霄.有一拳未敢分付
日遊閙市.三十棒且待別時
遇坎則止.乘流而行
既無跡於去來.寧有心於動靜
昨日恁麽.逸翮獨翔.孤風絕侶
今日不恁麽.翫江月.聽松風
拈起閤皂山.濃蘸清江水
平展金鳳洲.寫出祖師意
貼向十字街頭.俾人人知道.一年十二月.臘月是年尾
寶祐改元.又從頭起
萬年萬年更萬年.清江依舊清無底
道泰不傳天子令.時清休唱太平歌
