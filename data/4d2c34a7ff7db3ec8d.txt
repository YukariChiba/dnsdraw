苕溪清.霅溪綠.溪水灣環繞天目
山間古邑三百家.日出隔溪聞打衙.長官長髯帽烏紗
不曾執板謁大尹.醉卧紫蘭花影斜
紫蘭花開爲誰好.年年歲歲溪南道
不見西陵白髮人.荆江夜雪唱陽春
陽春絕唱和者寡.客醉聞之雙淚灑
夜來魂夢海中山.縹緲雲濤煙浪間
雲濤煙浪不可渡.睡覺秋風落桐樹
秦吉了.秦吉了.言語無人會
無人會得奈君何.且向紫蘭花下醉
