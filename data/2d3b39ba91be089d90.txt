步登高城望.望望殊未已
惟時歲將窮.冬孟月魄死
紛吾方有懷.一坐爲三起
悲歌擊枯枿.聲與淚俱至
人生隨大鈞.命不貸君子
付之無如何.外垢資內洗
前知賤終吉.外頗與愚似
開門張瓊瑶.誰者目不寄
支離冒多福.嬋娟畏獨美
舉頭蒼天高.歎此青雲士
酌公芳尊酒.願公百憂止
履善神所勞.委置目前事
