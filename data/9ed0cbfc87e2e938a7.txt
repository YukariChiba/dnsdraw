插架茫茫紛四部.莫向離騷泥蘅杜
文章何處如有神.心手相隨鷹搦兔
長卿醉死文君壚.渠輩但可折簡呼
淺慙入俚深入僻.纖麗惡淫寒則枯
欲張吾軍子可恃.楚璞呈前燕石恥
擘波飛去定神龍.汗血牽來真驥子
人物有此未易求.頗將擷英泛其流
朝來車從照人熱.乃肯訪我投林丘
詞華薄技無多道.少作吾今知悔早
相期聖處下工夫.一念超然蠲熱惱
