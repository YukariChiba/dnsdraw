夭桃花清晨.遊女紅粉新.夭桃花薄暮.遊女紅粉故.
樹有百年花.人無一定顏.花送人老盡.人悲花自閑.
貧女鏡不明.寒花日少容.暗蛩有虛織.短線無長縫.
浪水不可照.狂夫不可從.浪水多散影.狂夫多異蹤.
持此一生薄.空成百恨濃.
憶人莫至悲.至悲空自衰.寄人莫翦衣.翦衣未必歸.
朝為雙蒂花.暮為四散飛.花落卻繞樹.遊子不顧期.
