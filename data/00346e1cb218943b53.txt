我生不嗜酒.斷來仍十年
前年竄嶺表.去年斥湖邊
欲以禦瘴濕.乃復酒至前
一杯復一杯.朝暮常醺然
因之醉鄉遊.别是一山川
日月不相促.萬物同暄妍
眼界絕塵汙.耳根遺俗譞
心平氣自和.妙與天地全
歠糟而餔醨.信以昔人賢
琴外陶靖節.詩中李謫仙
聲利挽不回.昏昏長醉眠
有師誰得之.我奉以周旋
