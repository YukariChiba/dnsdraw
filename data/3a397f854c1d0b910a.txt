春臺女兒似紅玉.曾奉當筵柘枝曲
舞成早自得癡名.更傍春風情不足
客携黄金欲有贈.多在鄰家賭雙陸
近從新官作顔面.祇得低心隨所欲
自知久去非所安.夜半東門車特碌
秀闕芙蓉潭畔起.每向波間得雙鯉
水流却上大應難.惟有孤懷似潭水
一騎翩翩錦臂鞲.紅羅百丈作纏頭
爲言聞得琵琶怨.當門下馬欲登樓
莫登樓.君馬駭
無限朱簾薰好香.城北城南無一瞬
