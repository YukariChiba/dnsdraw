山人之所隠.臨海赤城閒
天台峰峨峨.剡水聲潺潺
絕頂一室非塵寰.忘形終日同雲閒
仙軿每戾止.人迹絕躋攀
沆瀣挹朝味.冰雪留童顔
手持百首還元詩.詩成自謂人不知
世人得之蹈.希夷自此遊
朝市皆爭識形儀.承禎以道遇明主
子訓賣藥歸會稽.張君今能盡繼之
冥冥孤鴻東南飛.邈然不負煙霞期
