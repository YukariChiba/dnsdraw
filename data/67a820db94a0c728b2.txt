連山忽中開.呀若敞雙戶
清泉瀉中間.行子並溪去
蒼崖左右壁.田壠亦棋布
渠流漲春漪.鳴澗轉芳嶼
鷄豚見茅屋.負檐隠微路
竹塢藹青葱.花岩被紅素
仲春雨新斂.晴日破氛霧
南山當其門.列嶂儼環護
深行不知厭.捨馬時獨步
欣然耳目愜.遂我麋鹿趣
朝隨浮雲來.歸轡月中度
惆悵錦囊生.遺居無復處
