武林有雲岫.上有方外士
昔年謁秦皇.渡海萬羅綺
蛾眉雖可憐.颯若風過耳
歸來但却掃.隠見白雲裏
舉案偕逸妻.應門付稚子
野興老薇蕨.天香茁蘭芷
自云初生時.彷彿記癸巳
今年值甲午.六甲再輪起
我來欲問道.浮榮如脫屣
終年坐臯比.如折當門齒
仙人據槁梧.今昔一隠几
憐我壯非少.星霜後一紀
石爐煉神丹.願留候薪水
丹成逐仙去.千歲一洗髓
