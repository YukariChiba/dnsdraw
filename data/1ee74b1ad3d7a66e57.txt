駘蕩風光將欲暮.柔條繫日縈霏霧
寂歷閒庭芳草路.眉開青眼多情度
脈脈依依愁不茹.欲翔未定邅容與
體輕委蛻韶華去.飄泊晴天離又聚
高低上下當何住.捲春匪蹴毬先赴
小院深沈鋪月素.卿雲蟬逐凌波步
撲樕追隨無定處.冰霜峭覺回寒沍
梁王有客能辭賦.蒼凉雪苑知誰訴
浮玉神山攻寶璐.屑屑虛花奈憑據
還思道藴驚人語
