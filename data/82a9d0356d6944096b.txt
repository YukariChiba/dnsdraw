馬頭寶峰.秀塞寒空
有叟有叟.真隱其中
無味醍醐.亦非般若
白趾碧目.數百瀟灑
苦竹大於杉.白熊臥如馬
金鍾撼壑.布水噴瓦
芙蓉堂開峰月入.岳精踏雪立屋下
伊余解攀緣.已是非常者
更有叟.獨往來.與我語
情無剛彊.氣透今古
竹笠援補.芒鞋藤乳
北風倒人.乾雪不聚
滿頭霜雪湯雪去.湯雪去
無人及.空望真氣江上立
