我聞張微子.仰天能服霧
又聞填海神.揮鞭石欲騖
二子呼不來.登山自糾屨
雷鼓速雲陣.忽忽千巖布
誰云九萬隔高穹.玉女笑眼逼人紅
銀浦遂傾瓜蔓水.雪浪欲浮天梁宮
孤孫得糟時哺翁.汎汎浮家烟浪中
競呼力士來西域.臨江吹縮十丈龍
那知夏雨逢甲子.身如豬鴨不須鄙
赤松作此豈無謀.門生主兵渠主水
長江正欲截苻堅.夜亡智伯水如天
此功朝成暮可霽.便當對月飲青田
一雨從今十日約.要賡豐年入絃索
憑君喚取阿戎俱.笑上天門同軟脚
