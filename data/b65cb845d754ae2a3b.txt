君不見決明混沌江之湄.含胎吸月懷清輝
圓浄唾將珠與璣.又不見明視中原雲月靜
跳擲回旋顧形影.生兒往往皆毛穎
由來逐物未忘機.勞生吞吐知惟時
觀美爲人奚以爲.獨坐金風塵慮省
皓月斜河星耿耿.草頭漙露侵膚冷
平生不解飲和歌.無人對月醉顔酡
月朗清秋奈月何.睡思朅來剛引領
林岫參差弄光景.不知月已沈西嶺
