日子來訪我.話舊樂復樂
中年情義深.一別輒作惡
子我皆客居.浮萍嘆流落
傷心縮地術.倒指賞月約
雞黍喜有期.書久懶不作
是時困著愚.處處熬膏鑊
而子金石軀.坐受貧鬼縛
傳聞數日來.卧病清風閣
況子賢主人.苓朮富裝橐
子亦屢折肱.忍不急呼藥
大患緣有身.此理直糟粕
要令文殊師.欲扣維摩諾
人生餘幾許.何事紛六鑿
殷懃今夜月.爲我照寂寞
