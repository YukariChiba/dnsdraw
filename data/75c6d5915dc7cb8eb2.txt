衆人看月愛月明.老夫看月愛雲行
青天澄霽月當夜.但有爽快無幽情
今宵半月從西上.雲向東移滿虛曠
初如玉鏡插蒼崖.次若銀盤沉雪浪
忽當濃處全收芒.星斗遠近粲復藏
須臾缺處還飛光.林宇高下且陰凉
鮮飆颯颯吹我裳.恍然輕舉凌空翔
只緣中心無一事.始與世人看有異
睡足閒居好滋味.投床徑自齁齁地
明夜月明來共醉.多情更看雲裝綴.縱使無雲亦休睡
