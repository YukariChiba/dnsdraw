萬峰纏煙霏.一線盤空路
丹楹出翔舞.半在生雲處
海人猨臂上.哀湍不堪泝
夫子英特人.自是幹國具
醉耳厭絲竹.來此良有故
臨高賦新詩.妙語發奇趣
便欲抱琴書.亦作東家住
山靈應拊掌.笑公入窘步
自當眠玉堂.蓮燭夜枉顧
偶此愛山爾.戲語亦瓦注
富貴本縛公.雲泉寧可付
置卷發遐想.湘月微雲度
