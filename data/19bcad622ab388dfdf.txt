進入閣前拜.退就廊下餐.歸來昭國裏.人臥馬歇鞍.
卻睡至日午.起坐心浩然.況當好時節.雨後清和天.
柿樹綠陰合.王家庭院寬.瓶中鄠縣酒.牆上終南山.
獨眠仍獨坐.開襟當風前.禪師與詩客.次第來相看.
要語連夜語.須眠終日眠.除非奉朝謁.此外無別牽.
年長身且健.官貧心甚安.幸無急病痛.不至苦饑寒.
自此聊以適.外緣不能幹.唯應靜者信.難為動者言.
台中元侍禦.早晚作郎官.未作郎官際.無人相伴閑.
