范公古遺直.富貴不自娛
平生一布衾.歲晚眠粗疏
至今鑱新銘.尚得司馬書
此老抱剛節.豈與公孫俱
乃知枯槁士.白单良復須
衰年忍風露.蹭蹬來東吳
感君借餘温.此意知何如
青氈寄幽夢.蕙帳羞吾廬
得此林下具.爛錦不願餘
况乃粲佳句.薄袖翻明珠
恨我無蒼珉.爲君載龜趺
願與冰雪姿.臥起同卷舒
荆土作翠被.此俑無乃愚
問言擁六尺.豈不賢一襦
