蔔築三川上.儀刑萬井中.度材垂後儉.選勝掩前功.
雲構中央起.煙波四面通.乍疑遊汗漫.稍似入崆峒.
廛閈高低盡.山河表裏窮.峰巒從地碧.宮觀倚天紅.
靈檻如朝蜃.飛橋狀晚虹.曙霞晴錯落.夕靄濕蔥蘢.
庾亮樓何厄.陳蕃榻更崇.有時閑講德.永日靜觀風.
玉斝飛無算.金鐃奏未終.重筵開玳瑁.上客集鵷鴻.
接武空慚蹇.修文敢並雄.豈須登峴首.然後奉羊公.
