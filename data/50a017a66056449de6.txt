我住汝亦住.我行汝亦行
結制順諸佛.禁足護衆生
金鎖無鬚兩頭動.靈犀有暈中間明
泥牛入海恰半夜.木雞喚月看五更
雲倚山是父子.眼約眉爲兄弟
三世同參或一段合宗家之事.大千等量破微塵出自己之經
瓊林寸寸寶.旃檀片片馨
物物頭頭有平出底多許.心心法法無外來底一星
抹抹撻撻憨皮袋.跛跛挈挈常不輕
無是無非長默默.非凡非聖獨惺惺
蒲團坐倚無他事.永日寥寥謝太平
