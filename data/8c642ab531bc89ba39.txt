馳騖謝新軌.息偃思舊扉
嬋連悵若人.閱歲此音徽
直諒方求益.離憂忽在兹
平居輕歲月.分首重斯時
出郭郊樹綠.夏雲千里奇
男兒杖策去.行路亦光輝
還家未徂暑.散帙掩郊扉
酒醪款鄰里.時果歡稚兒
家山恣躋攀.田野日遨嬉
駑駘戀棧豆.鴻鵠謝縶維
論才惜暫去.循計豈云非
握手錢塘别.余歸未有期
