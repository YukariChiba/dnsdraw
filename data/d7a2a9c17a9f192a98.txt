天文懸日月.地文麗山川
人文粲六經.四術詩其先
仲尼既云刪.炳然列風雅
厥旨幽且微.受之唯子夏
邈矣千百年.時有知詩者
卓爾保暹師.生于宋天下
內明卜商道.外減騷人價
鑿彼淳粹源.清辭競流瀉
放意尚幽遠.立言忌妖蟲
旨哉天目集.四海爭傳寫
上以裨王化.下以正人倫
驅邪俾歸正.驅澆使還淳
天未喪斯文.清風千古振
