長江五月多風暴.欲行先看風日好
此風忽作東南來.陰雲如涌撥不開
驚雷往還轉車轂.狂波低昂起坑谷
中流一葉那復持.卷舒已副天公知
解帆轉柁不容語.佛池口中幸可住
須臾急雨變昏霾.柁師喜賀風已回
澄溪不動縈白練.老木蒼崖蔚葱蒨
繫舟茅屋得青蔬.試問釣船還有魚
開樽引滿向妻子.明日復行未須怖
陰陽開闔良等閑.扁舟誰令乘險艱
