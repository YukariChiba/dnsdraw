竹軒居士全天真.胸中不著纖毫塵
泠然孤照更洞徹.炯如月白垂秋旻
紛紛俗物不到眼.但延修竹爲佳賓
一談不交意且喻.真契豈復煩云云
清風高節自相許.爽氣曉接西山雲
一般奇絕靜中覺.細香風過時時聞
端能令人看不足.乘興數來還更新
欲掃寒梢掛高壁.不惜畫材無此人
嫦娥卻解窺窗戶.時與此君傳喜神
