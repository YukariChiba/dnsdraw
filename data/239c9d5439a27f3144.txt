隋隄柳.千里夾隋隄
隄中有平道.百尺隠金鎚
柳色間桃李.行客迷芳菲
牙檣從西來.雲表開龍旗
一舟挽千人.萬舟若魚麗
舟中盡絕色.不厭荒淫饑
錦帆壓奔流.日夜東南馳
龍舟未及返.身辱吳公泥
神器失所託.化作迷樓灰
向來桃與李.花色猶不衰
向來堤上柳.柳色猶依依
唐公已舉晉陽甲.草木雖小知無隋
