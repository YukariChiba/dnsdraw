大瓠既成實.無用始欲剖
鮒魚困車轍.求活賴升斗
我昔誦斯言.感歎銘座右
慎惜千金軀.未欲聊俯就
數子磊落人.好事真吾友
相期竹西遊.晚歲並耕耦
如何窘窮途.狺狺吠羣狗
平生笑俗士.反欲較妍醜
譬如惡影人.乃與影競走
今復念邊陲.未暇從田叟
彈冠宜彚征.子先我欲後
世間樗與櫟.拳曲自難揉
