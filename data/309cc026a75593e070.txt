積陰風易作.隆寒聲益急
百爲定有數.一動必三日
奔隤水勢壯.犦胅波頭立
前行後浪促.突起旁抶射
奔騰萬騎來.倏忽一箭疾
摧殘蒲葦盡.簸蕩魚龍泣
私憂地軸脫.已分梁山沒
向來萬斛重.不作一葉直
舟行兩水間.觸奪聲蟋蟀
路轉帆舉落.舟排冰疊積
經事長一智.中人所知識
千金不垂堂.豈復待一失
窮途得偉觀.老氣猶少色
事定未得忘.嗟來庶可及
