苦熱日念秋.秋至轉多病
枯藤不得力.小室同械禁
形骸老翁然.但未雪繞鬢
秋山疊翠嶂.秋月掛冰鏡
朝躋閑屐齒.夜語閣麈柄
妻孥生悵望.煮藥勸屢進
故人尚記存.折簡時一問
年來識真妄.水月空萬境
鬭蟻非實響.杯蛇亦幻影
誰于炯炯中.屑金作塵眚
酒盞行欲謝.雲窗豈復近
唯有妙蓮華.勝味方雋永
誰來炷爐熏.佩子法王印
