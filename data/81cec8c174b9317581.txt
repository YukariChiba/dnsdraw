賞心淮水頭.樓觀岌以舉
下分漚鳥界.上入歸鴻許
登梯雲濕履.肆席星落俎
龍爭失孫馬.鯨戮空峻處
湖通晉代溝.草入吳時圃
長嘯動危闌.驚風散濛雨
君看柱間字.夭矯尚飛舞
身後豈不榮.生前固多齬
君看亭下人.古木冠黄土
猶應悔存日.剩不荒酒所
只今十九客.一笑集賓宇
却後三十年.重來共誰語
念此令人悲.鬢髮坐成古
忽憶少年時.勝具濟剛膂
前川問花柳.春半天色午
此樂今未央.寒藤進衰武
