虛假復虛假.名陶不知瓦
養子役于人.不如生犬馬
公私嚴忌諱.勢利關取捨
奉生既疏違.喪死更苟且
苴麻不敢服.桐竹何由把
未得久哀呼.方當勤唯喏
百年聞罔極.一瞬經廬下
豈不近冠裳.驅牽到乖寡
沾沾荷鋤子.言動只山野
終制負凶縗.興辭淚如瀉
諸儒論鄙俗.不若都人雅
請問雨間民.誰爲稱情者
