束带縛吏事.發狂中憤興
世情多面朋.噂沓惡背憎
緬懷数君子.皎皎瑩壺冰
披雲見顔色.洗翠露鋒稜
忘形到坦率.髙論破炎蒸
藹然嘉譽在.顧我獨無稱
文場屡交鏑.師老畏侵凌
况復時雨過.綠苗覆千塍
便當共臨眺.此興那可勝
孤亭枕席佳.下有寒潭澄
仰看霞綺散.坐待月華升
嘲詠縱歡謔.明朝期再登
