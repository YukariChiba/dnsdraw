愚者昧邪正.貴將平道行
君子抱仁義.不懼天地傾
三受主人辟.方出咸陽城
遲疑匪自崇.將顯求賢名
自來掌軍書.無不盡臣誠
何必操白刃.始致海內平
恭事四海人.甚於敬公卿
有惡如己辱.聞善如已榮
或人居飢寒.進退陳中情
徹晏聽苦辛.坐臥身不寧
以心應所求.盡家猶爲輕
衣食有親疎.但恐踰禮經
我今願求益.詎敢爲友生
幸君揚素風.永作來者程
