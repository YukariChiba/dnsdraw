芳草謂發顛.美石謂發狂
自賢與自智.豈必草石嘗
勿以夫子廟.而欺賜也牆
勿以聖人室.而鄙由也堂
楛庭有遠孫.美玉深匵藏
姓名似元龍.家無上下床
收斂河海氣.遁逃聲利場
衆謂陟泰嶽.六合視茫茫
我之魯東山.亦可小靈光
不患見不穹.但患行不强
十駕日不已.突過騏驥良
美酒無深巷.苦李遺道傍
四益視乃叛.蘇合殊糞蜣
