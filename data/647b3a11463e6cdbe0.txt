興平昔喪亂.射狼恣吞攫
雄才卧南陽.盤桓寄雲壑
良玉沽善價.高情無適莫
風雲時會合.約束非纆索
蕭公鎮關中.守固惟筦鑰
韓彭冒鳴鏑.閫內非所度
成都偪仄地.草昧事參錯
顧盼乾坤靜.談笑風霆作
東連紫髯公.北設渭濱略
靈源挹愈盈.英風際寥廓
明知不自假.高談貴無怍
宿昔何所侔.夷吾暨燕樂
