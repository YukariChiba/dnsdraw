天台插天天一色.先生乃在山之側
擁書萬卷日逍遥.戶外絕無塵土客
自跡詩書分戰場.垂垂六甲皆科郎
治言說盡萬物理.亦有苦語原天荒
保寧之軍憤苛取.大夫回回軍吏苦
公來約束仗忠信.健兒三千膽如鼠
倦遊俯仰栖瀛洲.吏非散仙矧肯留
金門間作林下語.對之使我銷百憂
人皆病心公病膝.歸卧輕舟江月夕
君不見書劍只今誰訪君.靈鷲蕭蕭墓三尺
