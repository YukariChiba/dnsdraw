清風何處起.拂檻複縈洲.裴幼清
回入飄華幕.輕來疊晚流.楊憑
桃竹今已展.羽翣且從收.楊凝
經竹吹彌切.過松韻更幽.左輔元
直散青蘋末.偏隨白浪頭.陸士修
山山催雨過.浦浦發行舟.權器
動樹蟬爭噪.開簾客罷愁.陸羽
度弦方解慍.臨水已迎秋.顏真卿
涼為開襟至.清因作頌留.皎然
周回隨遠夢.騷屑滿離憂.耿湋
豈獨銷繁暑.偏能入迥樓.喬
王風今若此.誰不荷明休.陸涓
