完完明月珠.蓄彼萬丈淵
徑寸不可睹.餘輝媚清川
道人實有道.膠口默不傳
心閑氣自和.眉宇常藹然
邦人昔致師.欲以居法筵
文移動帥府.禮數端亦虔
冥鴻避網羅.矯翼從高騫
朅來靈山隅.圓蒲味深禪
盛德不自顯.與物同周旋
兒曹恃文采.毫末爭醜妍
相逢廣坐間.肯顧斯人賢
茫茫大化中.浮名暫腥膻
吾知道人意.反汝生哀憐
