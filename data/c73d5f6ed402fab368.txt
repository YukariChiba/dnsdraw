琳房珠館何虛寂.寶砌無塵苔蘚碧
仙翁倚檻靜吟哦.卻憶篔簹拂巖石
勁節虛心守歲寒.未嘗暫變風霜色
移來迢遞不辭勞.深根訝向瑤臺植
漸承春意葉青青.時惹天香煙冪冪
月籠翠影尚蕭疏.露被繁枝讒滴瀝
迎風閑夜擬龍吟.結實他年期鳳食
非才終約老煙霞.此際謬當親採擇
寄言紅紫莫相猜.彼此無情蒙化力
逢時剪拂任他人.沈去葛陂都咫尺
