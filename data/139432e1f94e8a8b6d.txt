陝郡太守來告別.翰林主人爲置酒
急喚尋常詩酒伴.要誇此會爲難有
席間騁辯何快哉.恰似縱丸臨坂走
詼諧往往笑絕倒.同異時時瞋掉手
共憐奇偉出塵冥.却欲昏愚浪枯朽
從來豪舉必兼包.擊節齊侯容九九
我實鄙鈍不曉事.賢公采取寧非偶
擇之文行衆所珍.昔日乘槎犯牛斗
年將老矣又分符.莫遣安排用莊叟
