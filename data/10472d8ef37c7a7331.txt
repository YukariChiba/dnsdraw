君從甬水來.我棄西湖走
共入九江城.又客富池久
相照道義心.不數膠漆友
所嗟跡漂萍.每爲世味誘
云何忽舍我.倉卒舉别酒
風霜七千里.勇往膽如斗
遡流幾換舟.大緊上峽口
誰謂此程迂.機會諒非偶
功名快着力.豈暇殢株守
西陲江山程.大閫人物藪
不日膽略舒.金印落吾手
此别不勝難.臨别忍回首
繼此旅中交.如君不復有
大笑憑江樓.折贈江頭柳
