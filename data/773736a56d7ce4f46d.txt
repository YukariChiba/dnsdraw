野客弄雲水.翩翩信飛車
奇峰匹鴈蕩.出沒隨猿狙
蒼蒼疊雲屏.下有白石廬
石廬故未足.洞腹開巢居
青藜小躋攀.路盡仍盤紆
呀然忽寬敞.雲霧爲支吾
天成與鬼鑿.罔識造物初
笑問主者誰.我欲攬其須
聳身忽滅沒.扳倒泊鴈湖
天風復摩盪.簸灑生明珠
爲簾復爲帷.與客相嬉娛
倏然一揮霍.五色彌空虛
坐來怪事發.迸落隨喧呼
大笑下山去.勿爲山鬼愚
