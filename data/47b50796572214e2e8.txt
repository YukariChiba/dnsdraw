墨卿溯源流.甄陶何遠矣
系出五大夫.殺身成人美
策勳凌煙閣.繇此著姓氏
開國從膠東.裂土封黑水
平生好太玄.握手忘汝爾
一笑吐奇芬.熏透詩人髓
磨礲去圭角.耐久堅莫比
朋來自遠方.陶泓管城子
傳文章心印.千古盡在是
我老久絕交.未忘抄錄耳
種樹書一編.養生論盈紙
煩卿爲記之.歲晚吾事已
