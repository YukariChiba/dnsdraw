蓋將軍.真丈夫.行年三十執金吾.身長七尺頗有須.
玉門關城迥且孤.黃沙萬里白草枯.南鄰犬戎北接胡.
暖屋繡簾紅地爐.織成壁衣花氍毹.燈前侍婢瀉玉壺.
美人一雙閑且都.朱唇翠眉映明矑.清歌一曲世所無.
野草繡窠紫羅襦.紅牙縷馬對樗蒱.玉盤纖手撒作盧.
騎將獵向城南隅.臘日射殺千年狐.我來塞外按邊儲.
