長塗并江沙.我行頗寂寥
登高望西南.羣山如湧潮
崩騰勢相排.又如羣馬驕
磕山乃孤峙.坐受羣山朝
雲斜復煙橫.助爾干碧霄
虛氣信所聚.神物不汝遥
有龍窟其趾.貝珠麗宮醮
豐凶執其柄.禱襘走黎苗
胡爲今茲旱.不能澤枯焦
史巫歲紛若.無乃徒囂囂
奔馳吾得辭.未救民腹枵
問龍當厚顔.深池卧逍遥
