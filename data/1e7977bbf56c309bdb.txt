興州乳臭腥紅袍.萬馬夾擁橫磨刀
奴顔婢舌競勸進.羅拜狗彘護優猱
漢家衣冠餘兩豪.却立渠肯汙腥臊
傳呼趣拜聲色厲.一已俛首昂其尻
獨君此膝竟不屈.男兒等死輕鴻毛
群憸相顧重太息.我輩天地焉能逃
安西樓碑字如斗.勳名爛熳官稱高
若爲龍州易萬州.雙鬢如雪風騷騷
君不見義不帝秦魯仲連.何曾黄金橫带後部鼓吹前騂旄
