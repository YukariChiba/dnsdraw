善財平明白下床.供君一鉢曹溪香
山中老盧致無恙.爲我一洗醒而狂
問君江行何所見.邂逅今朝識山面
羣峰亦自不相知.漥者欲逃危欲獻
漥逃危獻知奈何.小草遠志元同科
時來隨喜出雲雨.不來抱藹休巖阿
老人於山消底物.畢願託身仍託骨
接頤孤撐看未已.萬馬崩騰過倏忽
貴人祗聽宮門鐶.何曾一葉吼冰灘
轉頭便下貞陽峽.嶺猿舉臂招入還
歸來海上亦不惡.把酒持螯誇至樂
明朝遠碧望林巒.依舊朱欄照城郭
