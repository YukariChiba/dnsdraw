公歸豈爲三徑松.取節荆軻讎祖龍
平生大義要其終.遁身甘混田舍翁
肯隨一世皆尚同.言言易水詩見志
撫卷陡覺辭深雄.誰知筆補造化工
寓懷麯糵匪轢醉.孤忠耿耿蟠心胸
紆轡幾許塵埃中.柴桑不與車馬通
八表同昏雨濛濛.皦日行天西復東
當年榮木隨時窮.黄花今猶傲秋風
拜公遺像讀公傳.眼高千載爲之空
