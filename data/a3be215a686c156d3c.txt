書生未折桂.短檠事然膏
一朝桂入手.不記燈窗勞
回視紙上語.棄置等弁髦
曲學如公孫.高第何足褒
溫陵號多士.呦呦食苹蒿
臚唱十年間.魁亞出二豪
向來此坊中.一門五夢刀
月中仙子歸.天香滿藍袍
大對壓晁董.同登盡劉曹
嘉名換扁榜.鐵畫新揮毫
我欲成其美.遠大期伊臯
桂高固可喜.更看名節高
