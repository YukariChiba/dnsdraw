行行太行道.一步三太息
念厥造化初.春何險此極
左右無底壑.前後至頑石
高者欲作天明黨.深者疑斷地血脈
夜中巖下埋斗杓.日午陰壁風雪號
攀緣有路到絕仞.四望羣峯合沓如波濤
忽至逼側處.咫尺顛墜恐莫逃
嗟乎古昔未開時.隔絕往來人不思
淳源一破山岳碎.巧心遂去緣嶮巇
嶮巇不窮甚可畏.悼此二者亡其宜
天地不自嶮.嶮由人爲之
彼車摧輪馬傷足.中路勿歎勿慟哭
世上安塗故有焉.孰使汝行此道軀高軒.喪墜不收宜爾然
