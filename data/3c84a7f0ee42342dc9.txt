憶昔美人初別時.長亭兩岸柳依依
今日美人天之涯.美人美人胡不歸
憶昔君別妾.分破青鸞鏡.破鏡如破心
與妾表相憶.相憶圖久深
憶昔妾別君.剪斷金鳳釵.斷釵如斷腸
贈君表相思.相思圖久長
一日一日復一日.青鏡鸞孤釵鳳隻
未必君相思.能如妾相憶
寒衣剪就欲寄君.長安門外無行人
雁聲半夜西風惡.窗前一片梧桐落
