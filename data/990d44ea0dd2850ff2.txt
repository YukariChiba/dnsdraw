高牙拂雲車带雨.清曉西州氣成霧
玉麟堂上少文書.白鷺亭前多杖屨
古來此地一都會.城郭樓臺盡非故
落日曚曨江北山.斷煙髣髴新亭路
神州豈但夷甫責.西風更有元規污
是中端的得長城.正自不能堪短簿
戲馬頻從九日遊.南樓許共諸君住
眼前突兀坡老碑.醉裏吟哦謫仙句
只今蕙帳怨猿鶴.想見齊盟憶鷗鷺
淮南四月蠶麥熟.宮闕山河煩卧護
了知此意誠能馴.未許尋公遂初賦
