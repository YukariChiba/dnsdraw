亂山缺處城楼呀.雙旗蕭蕭晚吹笳
烟深緑桂臨絕壑.霜落殘瀬鳴寒沙
廢臺已無隐士嘯.遺宅上有高人家
鈴齋下榻約僧話.松陰枕石放吏衙
杯羹最珍慈竹筍.缾水自養山薑花
地爐堆獸熾石炭.瓦鼎號蚓煎秋茶
少年遠逰無百里.一饑能使行天涯
豈惟慣見蓬婆雪.直恐遂泛星河槎
故巢肻作兒女戀.異境會向鄉閭誇
一杯徑醉幘自墜.燈下髮影看鬖髿
