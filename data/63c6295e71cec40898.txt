十年痼丘壑.厭食青山薇
不作時世粧.短褐懷明璣
出門歌一曲.聽者魂爲飛
方騎將軍馬.旋闖師氏闈
清名滿雙宇.宥畫裨樞機
便面障俗塵.不肯緇素衣
一朝典儀蕞.雲步方峨巍
顧懷錦屏勝.見謂天下稀
彤幨下青冥.驄馬黄金鞿
假道淛以東.袖有四明歸
我來今二年.幾度與客違
名位偶君似.臨分重依依
風節耐歲晚.富貴倏晨晞
相期久遠看.努力踵前徽
