招提幾百載.其來自唐室
屢此繫扁舟.過門不暇入
豈圖今之行.招携敘舊室
遂停欲歸櫂.重整倦遊屐
粵昔有高僧.斯地曾卓錫
湛然一方泉.千歲停寒碧
古殿倚太陽.佛光含慧日
巍巍屋上峰.森森庭下杓
禪房窈且深.竹樹尤靜密
開尊具濁饌.領客日至夕
久要亦所難.此意豈易得
探囊出詩章.往往名勝筆
誦詩所以名.極圓而圓極
