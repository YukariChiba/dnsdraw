麻衣草座思靈徹.一食安閑更無别
儵忽遷流數百年.杳杳誰來繼其絕
吾兮亦是疏慵輩.冷淡身心存慷愷
偶續靈峰照夜燈.邃泛鐡船下滄海
深嗟知困不知休.奔馳駭浪空淹留
縱得長鼇擬何待.堪白頭時好白頭
因觀壞衲秀禪客.清苦如冰復如蘗
别我攜筇步大方.爲葉爲花恣披折
伏枕寥寥情意闌.率寫狂歌贈行色
