翰墨場中見奇傑.行書半雜歐與薛
此詩押韻如射鵰.應弦而落人驚絕
詞惟達意非有作.公雖不怪傍人愕
嗟余平生事苦吟.吟筆今真爲公閣
渙然成文自湍走.如水與風初邂后
頎然綠髮映華裾.人間此客何從有
我誦此生真一寄.禪林枝穩容棲止
敢將醜惡酬絕倡.狗尾續貂堪笑耳
坡谷淵源有風格.光芒萬丈餘五色
吾聞龍蛇所由生.必也深山并大澤
