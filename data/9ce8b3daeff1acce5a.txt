吾不送君以南浦傷離之曲.吾不送君以渭城惜別之觴
君今跨馬行遠陌.陌上槐花日已黄
槐花黄時舉子忙.君心應逐白雲翔
君來桃李春未晚.喜君幽韵如蘭芳
東風披拂香滿路.君不即人人豈忘
澄江靜練楚天長.疊嶂高樓秋月凉
使君高會羅紅粧.樽前醉客第王楊
明年上國富春光.風帘煙柳沙河塘
集英班退馬蹄疾.都人爭看綠衣郎
