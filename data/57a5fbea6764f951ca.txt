舊時相識惟明月.三五而盈盈又缺
盈時常少缺常多.恰似人間足離别
我今一别已三年.中秋三見望舒圓
烏衣燕子尚得返.鴻雁正爾翔幽燕
此時蟋蟀猶在宇.聲聲悲吟正獨處
耿耿不寐夢難成.翩翩蝴蝶亦辭去
寒螿韻咽草木黄.金風惻惻奏清商
援琴擬操明月吹.調髙曲古轉凄凉
母曰嗟予久行役.寧知萬里爲羈客
烏鵲南飛飛不髙.願爲黄鵠無羽翼
瀟湘水闊影沉沉.鄂渚樓髙興又深
明年此際知何處.再覩嬋娟照客心
