論世闕真是.憎好成愚賢
衆手挽跛牂.擬度驊騮前
與子早相好.於今不知年
似從欲著帽.憂喜同華顛
生世如風花.高下亦偶然
填溝偶不死.揮刃忽自全
病馬試春草.游魚縱奔川
稍思升斗祿.筦庫未闕員
一饑尚可忍.百歲當復延
相予乘下澤.得句要子宣
此生期樂死.它日須詩傳
縮手著袖間.彈棋一爭先
