昔有仙公項曼都.去家十年若斯須
還歸壯語驚妻孥.月邊朝拜雖勞軀
流霞一杯真味腴.世人但怪醫多盧
不知列仙山澤臞.陰陽變化隨指呼
日新無窮非故吾.喬公築居近濰都
交遊洞賓儕爾朱.又言其師奇丈夫
璞玉粹美名不沽.郎官仕晉更五胡
我今老病須人扶.衰顔白鬢日已渝
捐書絕學休守儒.去不爲少猶雙鳬.公能濟我良藥無
