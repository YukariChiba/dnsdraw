自我識松澗.于今二十年
譬彼鴻與虬.薄霄而棲川
憶昔初見時.予客劉養源
邂逅一相遇.松澗稱其賢
蹇予久騷屑.養源亦蕭然
携家輦轂下.炊玉斗萬錢
貸粟監河侯.蓋爲生事牽
訪予苕之濱.欲學東方先
率然集吳地.求汲松澗泉
予謂子往矣.轍鱗今復鮮
杜陵送李君.南入黔中天
應爲汧公醉.剩操雲嶠篇
