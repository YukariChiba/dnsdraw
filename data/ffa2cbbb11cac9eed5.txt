昔人結交談耳餘.一朝變起肝腦塗
吾曹結交自有道.嗜好又况子與余
每憶見君吾里初.中間去君落江湖
歸來忽忽夏復夏.相過凡幾窮朝晡
君家仲容亦吾徒.向來亦恨天一隅
我今借屋得近市.渠乃屏迹田間廬
吾曹與物自多忤.頌詩讀書猶論古
君才端可供王羞.而我不足供鼎俎
胡爲愛我不棄我.匪但追隨仍晤語
南山有約不可渝.可堪舊雨連今雨
