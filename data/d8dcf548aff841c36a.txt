醉隱琴無絃.乃得琴中意
詩髯軒無山.而有看山味
青山隨意有.那復問城市
醉眼看雉堞.便覺是横翠
因以名吾軒.坐卧增爽氣
春花解言語.風松中宮徵
我來不能辨.夕陰滿窗几
頗怪靈鷲峰.顛狂復飛至
清嘯呼白猨.愧我非慧理
戲題五字詩.平淡出奇偉
君應意挑戰.詎敢摩其壘
大勝賦子虚.誇詞託亡是
