言登巾子山.天外入眼界
呀然城之東.一鑑如許大
得非所領州.其下臨渤澥
乃知湖浸闊.便覺井邑隘
朝朝横烏紗.暮暮束韋带
何曾官事了.秖使人意敗
徑須水清泠.一洗胸芥蔕
昨來放船好.如更宅爽塏
四圍純浸山.碧玉亂石黛
兼隨鄭廣文.人境兩疏快
維揚幾同僚.獨喜此翁在
只今萬紅妝.一一倚青蓋
柳陰閑畫舫.荷葉遶公廨
鬢絲禪榻上.句法出蔬菜
因之雙鯉魚.慎勿欠詩債
