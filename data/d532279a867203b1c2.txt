我生無所嗜.唯嗜酒與詩
一日舍此心腸悲.名存貴大不輙思
甑空釜冷不俛眉.妻孥凍饑數恚之
但自吟醉與世違.此外萬事皆莫知
王公謁請衆去早.既衰愈懶身到遲
日高倦僕顔色沮.况騎瘦馬兩耳垂
厭此勞苦不喜出.唯有文字時能爲
諸公尚恐竭智慮.勤勤勸飲莫我卑
再拜受公言.竊意公矯時
只愛詩.謂余癡
