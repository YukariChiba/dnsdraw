汝潁多奇士.磊落布方冊
先進存古風.若人復令德
詩書秀英華.鷹鶻勇排擊
曩者從軍行.早聞平戎策
縱横志未展.慷慨意更激
坐驚齒牙脱.忽使頭髪白
頗與嵇阮同.閉關以藏迹
老驥甘道路.黄鵠羞斥澤
復持一麾去.堅取萬里役
旌旗暗長亭.已想蜀山碧
鼓吹喧前除.稍知楚風易
專城自足貴.遠覽固多適
胡爲結離愁.恨此晚同得
