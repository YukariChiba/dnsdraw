君乘使者車.我爲列郡守
地理秦與越.天文井兼斗
夢寐且不通.言笑安得同
忽傳咫尺書.遠愧西南風
衰老容貌遷.憂患志氣落
聞君白紛如.我亦不如昨
捨書計離别.忽忽三四年
一日成九秋.此語猶信然
天地大逆旅.外物不可必
出處多舛馳.相逢定何日
尚禽晚且游.沮溺長耦耕
此意雖未合.且當勤寄聲
