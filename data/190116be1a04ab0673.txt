梁山屏西南.漢水相縈带
古惟千騎居.今亦一都會
守邦多偉人.按節森大旆
治聲我家貧.能事斯亭最
蒼峰上盤雲.清川近瀉瀨
隅分地俱勝.鼎搆勢爭大
扶危新棟梁.增舊加粉繪
功成人不勞.事得文無害
長塗擁行輈.高宴羅羽蓋
開筵攬錦繡.勸客喧竽籟
陪遊慚望回.請賦嗟自鄶
安得凌風翰.徑厲褒斜外
