甕面春醅壓嫩藍.盤中鵝炙火肉亦肥甘
正宜醉夢輕爲蝶.苦怕酬詩密似蠶
病起羊公方隠几.歸來陶令只乘籃
河堤古木欣欣暗.野水新秧拍拍渰
已向官資隨分足.莫將忠憤等閑談
況於世上諸般厭.不作人間一例貪
陋巷自知當退縮.擁門誰解更趨參
高低趣向難爲合.冷暖情懷固飽諳
勉意妻兒猶苟祿.强顔冠冕未抽簪
唯公恩遇留連久.頻對樽罍也負慙
