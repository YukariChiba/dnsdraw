頃持憲簡推高步.獨佔詩流橫素波.顏真卿
不是中情深惠好.誰能千里遠經過.顏真卿
詩書宛似陪康樂.少長還同宴永和.皇甫曾
夜酌此時看碾玉.晨趨幾日重鳴珂.皇甫曾
萬井更深空寂寞.千方霧起隱嵯峨.李崿
熒熒遠火分漁浦.歷歷寒枝露鳥窠.李崿
漢朝舊學君公隱.魯國今從弟子科.陸羽
只自傾心慚煦濡.何曾將口恨蹉跎.陸羽
獨賞謝吟山照耀.共知殷歎樹婆娑.皎然
華轂苦嫌雲路隔.衲衣長向雪峰何.皎然
