外朝走馬息.險絕欲無路
駔駿蹙萬蹄.勢若敵場赴
崩騰臨空曠.踠足此小駐
蕭然一驛傍.爲此數家聚
川城南山下.邑屋隨指顧
行人不勝喜.息駕始此處
跫然愀然意.南北分來去
我解房州印.初試歷險步
胡爲亦自得.不作罷爾慮
鄉心建瓴水.歸夢受風絮
殘年歸來引.他日遂初賦
是役固已勞.端復酬夙素
臨風搔白首.一笑飭徒御
