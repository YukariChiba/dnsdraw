人之創亭意.大率繇己便
夫何我公者.所作異他見
臨邛郡東北.井井畫群甸
其民喜施力.無歲不登衍
公因到城上.有此多稼羨
而云彼嘉穀.誠我民所擅
如其每用此.豈不鄉土戀
伊我牧其衆.胡爾懼流轉
遂茲謀棟宇.顯顯向一面
題爲賞豐字.義不止營繕
常時命僚侶.于時歌管薦
高談詫上瑞.衮衮莫之倦
擎酒揖大野.指顧一欣忭
田夫各相語.我輩誰曰賤
太守亦爲我.今日又張讌
