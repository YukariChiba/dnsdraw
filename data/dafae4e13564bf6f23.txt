東林與西林.祗有矮墻隔
逺永共家風.各自立茅棘
我遊難盡興.入眼眩金碧
孤塔插空斜.萬樹屯雲窄
香爐擁烟紫.蓮花照亭白
未聞海潮音.多時坐饑迫
淮僧心膽麤.迎送勤朝夕
疾趨謂有禮.健論本無益
誰誇絕俗髙.反事望塵役
逆料達者性.冥心滅蹤跡
日西亂鳥啼.俯仰閲今昔
清遊未遽返.忍冷坐寒石
