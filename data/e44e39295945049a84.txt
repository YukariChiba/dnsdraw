子之來兮東之舟.暮不至兮誰牽以留
子之去兮西之馬.朝何亟兮不秣而駕
駕胡適兮徂揚.揚之郊兮泮之央
泮之冰兮春之水.泮之莪兮芽茁於涘
泮之鷺兮潔白以止.泮之土兮除掃不滓
泮之人兮立以望子.久不可待兮足併以跂
子未至兮謂奚.子之至兮何以慰之
招其來而挽其去.納以寛而不嚴以恕
增其長而救厥玷失.培其根而使華以實
泮之人兮子喜.子先何適兮不夙吾治
