羸軀抱肺惡.喘甚劇奔豚
水飯輒短氣.矧敢近酒尊
君亦謝嵇阮.力釂不盈分
相看但蕭索.何以慰離羣
往昔各少年.束带登橋門
白眼霄漢際.冥鴻注孤鶱
我髯今蒼黄.君髮亦翩翻
同吏一州縣.凍螢彊相溫
豗頹歲月去.此事更誰怨
願君愛玉體.長使百憂諼
非關易斗粟.政恐耕耘煩
他時老相問.一笑坐忘言
