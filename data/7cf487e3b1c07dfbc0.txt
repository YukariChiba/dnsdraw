平生百慮懶.尚有丘壑心
佳哉二三友.歃盟同幽尋
壯懷豁虛曠.玄宮窮邃深
時方釀薄暑.萬綠張雲岑
新篁凝粉翠.日影篩碎金
瘦筇扶野步.羽扇摇清吟
潄齒掬清泚.雪瀑開風襟
脫巾挂琪樹.露頂涵重陰
山禽自在語.山醪隨意斟
物外轉栖碧.石險蒼苔侵
路窮不可去.半山聞語音
山路未爲險.世路尤𡼭嶔
何時侶麋鹿.結茅入深林
