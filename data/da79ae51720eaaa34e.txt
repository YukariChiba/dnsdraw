六道四生苦.何人不煩惱
官人自做官.道人自修道
相逢不下馬.各自尋蓬島
前生非親契.今生如何好
本來無因緣.安得有果報
來非人捉來.到是天送到
我若不呈醜.道教一齊倒
春風縛不住.秋月蝕愈皎
莫登時貴門.談天恨欠早
對面不相識.開口便激惱
譬如弄雜劇.徒取傍人笑
道我是風顛.知我已明了
莫愁我饑渴.天厨食自飽
真宰善解家.未敢與人道
