煙粘草露珠結窼.淮上人疑春未多
揚州東部紛芍藥.已與天地分中和
雙苞一色生同蒂.不是花妖是和氣
恩霑雨露力偏饒.來向人間自應貴
欄邉鼓徹無奈何.欲留白日誰揮戈
練緗聊記舊容質.猶得勝士長吟哦
八姨不列真妃上.大姨穩作昭儀様
無雙顔貌卻成雙.背立無言似惆悵
淮南通守别花眼.曾向花前傾玉琖
左看右看俱可人.欲選嬌娘倩誰柬
