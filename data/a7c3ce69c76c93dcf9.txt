庾郎鮭菜不滿腹.三歲杯盤入吳俗
江頭四月烏賊來.經日楊梅雨中熟
是時苦竹方生兒.錦綳時露駢頭玉
杭人嚇飯正要虎.日以千金換盈束
人莫不食鮮知味.妙理聽君論反覆
舌頭誰識苦中甜.今乃苦口後爲福
蔗中佳境甘似飴.厚味可人終腊毒
江南山多豈無此.苦甚何止秋荼酷
天公時爲餉饞人.雨洗風吹滿山谷
從今不敢料吳儂.但煮蝦蟆當粱肉
