吾爲士大夫.汝爲隸子弟
身未列官常.庶人亦何异
無故不食珍.禮文明所記
况非膏粱家.左宦乏貲費
商山水復旱.穀價方騰貴
更恐到前春.藜藿亦不繼
吾聞柳公綽.近代居貴位
每逢水旱年.所食唯一器
豐稔即加籩.列鼎又何愧
且吾官冗散.適爲時所棄
汝家本寒賤.自昔無生計
菜茹各須甘.努力度凶歲
