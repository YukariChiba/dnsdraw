代業京華裏.遠投魑魅鄉.登高望不極.雲海四茫茫.
伊昔承休盼.曾為人所羨.兩朝賜顏色.二紀陪歡宴.
昆明禦宿侍龍媒.伊闕天泉複幾回.西夏黃河水心劍.
千春萬壽多行樂.柏梁和歌攀睿作.賜金分帛奉恩輝.
載筆儒林多歲月.襆被文昌佐吳越.越中山海高且深.
愚謂嬉遊長似昔.不言流寓欻成今.始安繁華舊風俗.
荔浦蘅皋萬里餘.洛陽音信絕能疏.故園今日應愁思.
不求漢使金囊贈.願得佳人錦字書.
