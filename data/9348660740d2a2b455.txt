歲律崢嶸臘候深.一天風雪卷愁陰
故人默默懷交意.逐客栖栖上國心
千里相望空盼盻.當年下吏阻追尋
咄嗟謗口聞高誼.披豁羈懷見雅吟
學道元將禦窮困.浮生何必計升沈
世間機穽知難避.往者圖書可自箴
猶得雲山開醉眼.可無俗物撓沖襟
鵩來閒暇何須怪.鬼見揶揄豈易禁
楚客留情著香草.啟期傳意入鳴琴
夫君自上丹霄去.莫忘雲泉寄好音
