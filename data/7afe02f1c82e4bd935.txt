歲月不待人.驅我向衰境
朱顔日辭貌.縞鬢颯垂領
意昏若坐霧.歡墜似羸井
病多茲及慵.志怯遂依靜
問我何功德.乃玷鷄翹省
始願常謬悠.薄霄圖振景
棧車值塞路.蹇蹇莫吾騁
君恩蓋如天.分虎向東郢
沈憂誠萬緒.通宵付耿耿
失旦安暇鳴.值露徒能警
私計狹且偷.榮路浩方永
惟餘昧死章.將露乞身請
