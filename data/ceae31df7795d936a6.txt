江陵舊識李謫仙.向來一夢今恍然
依然斗酒詩百篇.鎪剔造化供清妍
妙意直到天皇先.長歌短曲何蟬聯
龍螭蛟鰐紛連蜷.黄冠作禮邀雲軿
珠幢玉節來蹁躚.玉川再拜瞻上玄
磬聲縹緲空中傳.僾然欲見非眇綿
水花冰葉來滿筵.清寒徹骨思嚙氈
蓬萊玉霄雲氣連.人間化鶴三千年
皎皎忽悟三生緣.當時誤讀青瑶箋
