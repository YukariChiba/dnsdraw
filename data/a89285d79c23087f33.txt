卑官望雪心.有賦繼夢渴
旱氣方兆朕.造物工式遏
山城窮陋地.民以牟麥活
即今稼事寶.趙璧還秦奪
忽訝天雲近.旋遭鳥烏聒
豐年得奇讖.賀詩簉佳謁
了知叶氣熏.人定銷天孽
老眼眩鹽絮.已不啻三閲
瓣香爲神報.無乃笑瑣屑
絕望羔酒醉.作意鷺股割
賞雪須佳客.生恐無此說
來年當更好.可但老農說
來春還家吟.要使君擊節
今朝泚筆否.浩蕩對雲葉
儻肯躡凌兢.黍椀更一雪
