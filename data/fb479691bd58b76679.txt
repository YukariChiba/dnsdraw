自停伶倫雙鳳鳴.陰分嶰谷凉幽庭
淫哇不能屈其貞.睨霜節堅挺疏莖
骨含五音堪九成.欲泄未得鬰不平
嶧陽孫枝感精誠.檿絲與俱徽玉明
爲引虞薰發其聲.却寄猗蘭和䪫韺
陶絃在趣非耳聽.韓腹曾思披以呈
厥妙可藴求無形.必與俱傳物斯榮
張公之孫餘典刑.所寶不忝貽嘉名
彼局耳目塵滿纓.泥琴琅玕挹餘清
