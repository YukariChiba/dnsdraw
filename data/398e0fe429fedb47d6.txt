豈不有性靈.稍可學操縵
公私足憂責.耗蠹幾大半
馳驅寢食廢.真自殘軀幹
叔兮識至理.真僞不可亂
讀書老不輟.夜坐頻達旦
特立無倚著.剛嚴實予憚
歲時有多少.每復愁分散
顧瞻鶺鴒飛.俛仰發浩歎
安得桑麻田.穀粟粗可飯
晨昏侍萱堂.綵服何粲粲
箴切庶寡尤.詩書恣娛玩
相從不相離.如彼鴻與雁
