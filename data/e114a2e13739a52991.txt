西風舉扇揮浮埃.十年水曲并山隈
一朝尺一天上來.臺家擇才搜偉瑰
豫樟連雲誰手栽.梁千尺觀崢嶸哉
收拾虹蜺小低徊.如取萬海納一杯
濟時策略招譏詼.翳氛卷盡青天開
還如調鼎須鹽梅.衆星錯落環杓魁
欲談近事樹頰頦.旗矛委塵槍卧苔
禍生冥冥戒其胎.如公氣象天可回
高論疾如破山雷.毋使缾罄空耻罍
笑渠佩玉救焚煨.往矣急挽波之頹
