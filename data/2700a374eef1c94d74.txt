吾儒何所事.讀書而挾策
君才郄林枝.靈根芳正發
筆下富詞藻.雲錦自天落
英英光嶽氣.灑灑冰雪魄
中秋璧月圓.宜赴廣寒約
桂籍那未香.天公無皂白
學如禾與稻.既藝宜必穫
于時誤儒冠.孰不嗟鑄錯
篇章來聯翩.有主此有客
隋珠既璀璨.和璞無踳駁
有文可與評.有酒可與酌
長吟不淹宿.捷若蛇赴壑
喜得羅庾儔.吾鄉宜卜宅
