終過盟津書.分明夢不虛
人從清渭別.地隔太行餘
賓幕誰嫌靜.公門但晏如
櫑鞞乾霹靂.斜漢溼蟾蜍
追琢垂今後.敦龐得古初
井臺憐操築.漳岸想丕疏
亦冀鏗珉珮.終當直石渠
此身多抱疾.幽里近營居
憶漱蘇門澗.經浮楚澤瀦
松栽侵古影.葷斷尚芹葅
語嘿曾延接.心源離滓淤
誰言姓琴氏.獨跨角生魚
