回闌浄如拭.古竈寒不煙
宿之用彌壯.渟則澄以鮮
鄉來矜襄陵.今焉碧淵淵
鄉來觀燎原.今也不復然
激湍反其性.靜則知其天
抑炎弗用智.智燭天地先
悠然百不理.複簷飛畫船
拍闌撫寥泬.倚楹鑑清漣
山黛渺茫綠.水花先後妍
原隰煙雨時.萬變了目前
汎觀塵土中.搏攫如烏鳶
婁藏滿籝金.更聚百屋錢
亡弓苦妄冀.去劍疑將還
擬分芭蕉鹿.去饁虞芮田
營營復營營.萬緒膏火煎
何如歌吉祥.亹亹樂者全
