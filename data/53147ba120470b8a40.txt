書堂四顧皆蒼山.禽魚樹石烟雲間
紙編屢絕筆屢髟聞.十載一瞬忘青綸
誰令忽憶南薰關.盡箠打馬鳴鑣鐶
春風桃李紛妖嫺.辭家大笑涕不潸
由來磊落羞窮跧.下位亦足惠寡鰥
乘田委吏不敢閒.以日自愛維孔顔
當今俊傑登朝班.拔擢杞梓披榛菅
君能忼慨露豹斑.豈比嘿嘿貪食孱
果哉往矣步勿䟂.仕以行義賢可攀
僕姑百中初滿彎.書堂靜坐尻狂癲
