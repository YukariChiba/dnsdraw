為善無近名.竊名者得聲不如心.誠哉是言也.
使君聖朝瑞.幹符初刺婺.德變人性靈.筆變人風土.
煙霞與蟲鳥.和氣將美雨.千里與萬里.各各來相附.
信哉有良吏.玄讖應百數.古人古人自古人.
攀轅既不及.旌旆沖風露.大駕已西幸.飄零何處去.
婺人空悲哀.對生祠泣沾莓苔.忽聞暫寄河之北.
使四野霧廓.八紘鏡開.皇天無親.長與善鄰.宜哉宜哉.
