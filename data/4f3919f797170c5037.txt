我少即多難.邅回一生中
百年不易滿.寸寸彎强弓
老矣復何言.榮辱今兩空
泥洹尚一路.所向餘皆窮
似聞崆峒西.仇池迎此翁
胡爲適南海.復駕垂天雄
下視九萬里.浩浩皆積風
回望古合州.屬此琉璃鐘
離別何足道.我生豈有終
渡海十年歸.方鏡照兩童
還鄉亦何有.暫假壺公龍
峨眉向我笑.錦水爲君容
天人巧相勝.不獨數子工
指點昔遊處.蒿萊生故宮
