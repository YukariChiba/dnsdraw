長安一分首.萬里隔煙波.王早
海上青山暮.天涯白髮多.耿湋
尋僧因看竹.訪道或求鵝.辛晃
雲樹無猿鳥.陰崖足薜蘿.耿湋
醉中留越客.興裏眄庭柯.辛晃
黃葉身仍逐.丹霄背未摩.耿湋
別愁連旦暮.歸夢繞關河.辛晃
高柳寒蟬對.空階夜雨和.耿湋
年華空荏苒.名宦轉蹉跎.辛晃
南陌東城路.春來幾度過.耿湋
