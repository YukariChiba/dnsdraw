姈娉二美人.幽閒真種性
色秀雪窗梅.衣冠麗修正
巖巖韓稚圭.寂寞自清靜
虛室埽齋居.展禽當季孟
神遊問寒暄.不得窺信行
怪力視茫茫.久要交善敬
語之非異類.安民公有命
蓋聞楚靈均.汩羅陳死證
二子終孝慈.雙玉澄江映
當初黄鄂人.盪槳追遊泳
端午化成俗.龍舸長奔競
事神微有道.角黍勞將迎
非鬼且非仙.世士憑誰偵
