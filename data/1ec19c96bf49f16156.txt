古.今.感事.傷心.驚得喪.歎浮沈.風驅寒暑.
雁足淒涼兮傳恨緒.鳳台寂寞兮有遺音.
朔漠幽囚兮天長地久.瀟湘隔別兮水闊煙深.
誰能絕聖韜賢餐芝餌術.誰能含光遁世煉石燒金.
君不見屈大夫紉蘭而發諫.君不見賈太傅忌鵩而愁吟.
君不見四皓避秦峨峨戀商嶺.君不見二疏辭漢飄飄歸故林.
胡為乎冒進貪名踐危途與傾轍.
吾所以思抗跡忘機用虛無為師範.
不能勞神效蘇子張生兮於時而縱辯.
