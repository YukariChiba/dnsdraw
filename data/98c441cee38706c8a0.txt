妾家住在湘江曲.門枕湘江春水綠
年年長是暮春時.兩岸垂楊啼布穀
自君話別湘江頭.獨上層樓彈箜篌
蛾眉不掃遠山碧.滿堤芳草春正愁
舉頭不見君.但見湘江雲
江雲散復聚.妾心空如熏
舉頭不見君.但見湘江水
江水去復回.妾顔爲誰美
湘江雲.湘江水.雲水悠悠何日已
舉頭望君君未歸.門前楊柳空依依
