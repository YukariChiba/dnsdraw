將進酒.將進酒
酒中有毒酖主父.言之主父傷主母
母爲妾地父妾天.仰天俯地不忍言
陽爲僵踣主父前.主父不知加妾鞭
旁人知妾爲主說.主將淚洗鞭頭血
推椎主母牽下堂.扶妾遣升堂上牀
將進酒.酒中無毒令主壽
願主廻恩歸主母.遣妾如此由主父
妾爲此事人偶知.自慙不密方自悲
主今顛倒安置妾.貪天僭地誰不爲
