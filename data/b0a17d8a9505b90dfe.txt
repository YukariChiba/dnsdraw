瑞香兒女花.艷潔而芳妍
得之古精廬.移置列檻前
易地費人力.不出花自然
深慮本先撥.枝葉隨之顛
是時夏久旱.不雨龜坼田
林木且憂枯.弱植豈自全
既已厄於人.況復遭此天
天與人仇之.命也花自憐
井筒灌朝夕.小潤培芳年
封植豈無心.榮枯自有緣
何時回春風.笑挽司花仙
携手共樽酒.醉卧雲錦邊
