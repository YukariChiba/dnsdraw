朝日照濠水.清霜發樹寒
長橋下廣陌.車馬來嘽嘽
借問行人誰.送者何盤桓
中郎罷從軍.遺愛民所嘆
雍容幕府舊.供帳清渦干
悲風思急管.薄暮留征鞍
酒酣惜分手.四坐慘不歡
長河轉轍迹.愁陰但漫漫
嗟予隔追餞.飲此離恨端
高標邈難親.坐向飛鴻看
嘗聞古君子.贈言當豆簞
願君保亮節.歲晚予其觀
