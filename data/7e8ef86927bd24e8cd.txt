共工昔暴怒.觸折不周山
此樞太室上.飄落三江間
樞紐一飛播.滿空悉顛翻
北斗墮其柄.文昌失厥官
彗星化爲跖.搏人以爲餐
天狗行地上.頭戴方山冠
武夷有巨人.方持釣魚竿
中宵投袂起.容貌何桓桓
欲扶紫薇坦.坐使天下安
復逢驩兜來.被髮據其關
拂衣返空翠.彈琴弄潺湲
煙霞別一天.回首謝髦蠻
