昔人築雩壇.群巫此歌舞
驕陽煽藴隆.吁嘆以降雨
良辰歲時和.遺迹林壑古
枯枿換槁葉.芳荑抽宿莽
徜徉沂水上.童冠七或五
春袖風乎茲.繢繡無火黼
千載想佳人.不仕東國魯
異彼三子撰.聖師獨予取
吾友趙隠君.笑唾卿相組
猿鳥聽新詠.點瑟時一鼓
漢歌曾罔聞.楚臺未渠數
泠泠列禦寇.肯爾噲等伍
