晁子臥京城.歲月晚不用
偷身出塵土.閉戶忍疾痛
客來不與語.有口吾懶動
今年又請老.氣力當少縱
生平厭筆墨.棄去不復弄
頗念白頭親.甘旨須子奉
呻吟不衽席.妙語時一諷
誰令稻粱謀.未答泉石夢
鄙夫託未契.義實憂患共
天定或勝人.寡固不敵衆
請公但縮手.保此清凈供
因書報安否.兼與問群從
