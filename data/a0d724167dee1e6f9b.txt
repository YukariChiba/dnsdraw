頹簪墮髻鴻都叟.愛酒如金叵常有
有時得輒止奔鯨.各開吞海谽谺口
不辭一醉一千日.千日芳鮮致無術
臨風大呼劉伯倫.欲分餘瀝洗濁涇
伯倫拍浮酒船裏.不信人間有涇渭
須臾酒醒騎馬歸.雪精玄犢顛倒騎
半醒僮僕相扶携.嵬岸混澒忘顛隮
狂態百出弗自知.畫手一笑盡得之
如鏡鑄像尤出奇.想當恁時百不理
道德五千風過耳.更復沉酣到六經.六經古人糟粕耳
