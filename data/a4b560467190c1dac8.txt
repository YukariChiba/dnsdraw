嶧陽生孤桐.擢斡八尺高
風雨萌枝葉.鸞皇棲羽毛
天質自含響.衆木非其曹
斵爲綠綺琴.古人貞金刀
所製有法象.不敢差釐毫
重詳舊譜錄.試撫觀均調
其聲清以廉.聞者不貪饕
其音安以樂.令人消鬰陶
彈宮聽於君.君德如軒堯
彈商聽於臣.臣道如夔皋
不覺起蹈舞.形逸同翔翱
願以七寶妝.薦之於天朝
玉軫朱絲弦.輝華近赭袍
一彈南薰曲.解慍成歌謠
