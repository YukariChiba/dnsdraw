公喻如龍媒.秋游身有神
暫此地上行.氣壓凡馬群
我喻如麋鹿.野性不受馴
逼迫到城市.邇邇常畏人
自知兩相懸.無以追後塵
故其拜典謁.曠廢不及頻
時於清夜夢.論議容相親
公今瓜過期.行色催車輪
窮達稍異趣.細歡復何辰
悔不忘鄙陋.日爲門下賓
周旋奉誨語.藥此傷敗身
追念已無及.扳緣寧有因
但能側兩耳.聽公登要津
上固知倪寬.俗吏徒云云
