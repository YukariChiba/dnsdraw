古人所願爲.莫若言事官
前後五百輩.風節何索然
士所甚榮者.草詔登金鑾
繆妄或預選.文章何足傳
又如相人國.操秉中書權
姦邪雜庸懦.覆餗鼎實顛
代天分百工.設此三要職
我雖幸登名.三不踐其一
嘗叨臺諫命.大臣陰見柅
擊搏非所能.甘受一麾斥
于時已潰亂.竟不保宗祏
論罪誅枯𩨨.孰可付史筆
星河夜西流.看天徒嘆息
