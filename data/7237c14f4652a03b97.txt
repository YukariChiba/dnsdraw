紅薇花拆萱草丹.萬鈴嘉菊重臺蓮
問公此時胡不飲.樂有至理須鑽研
后夔已遠師曠死.寂寞千載無其傳
公窮天數索聖作.坐使綠鬢成華顛
屠龍絕藝豈世用.儀鳳至業非公專
洛陽有客金石堅.持議不屈難鑱鎸
園收獨樂會真率.以勞校逸寧非偏
古稱兩忘化於道.此理豈不曠且然
折花持酒待公醉.樂至無聲方得全
