東來已數月.弛擔已渺茫
猶喜災患身.獲登先生堂
肅衣拜遺像.依然雙頰光
宛若侍坐側.妙語發天藏
厄窮出天意.人理難度量
所幸言不朽.與世爲文章
齎此復何恨.私淑良不忘
小郎出見我.問知雛鳳凰
他年起門戶.塵滓濯秋陽
世事幾變滅.人生真黄粱
置之不足道.感慨涕淚滂
我行方有程.墳山空相望
