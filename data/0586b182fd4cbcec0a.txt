只今漢龐公.白髮佐州郡
窮通視寒暑.仕已誰喜慍
長松卧澗底.桴霤多裂璺
未須論才難.世人無此韵
禪悅稱性深.語端入理近
渙若開春冰.超然聽年運
臨民秉三尺.朱墨不可紊
傳聞但言歸.心許手自隠
欲知南陂稻.得幾就收捃
胥疏江湖濱.不邇金玉訓
濡需且肉食.觳觫恐鐘釁
龍移山發洪.虎乳月生暈
竹聲寒夏簟.輟寢中夜聽
寄聲向鹿門.儻賜勞苦問
