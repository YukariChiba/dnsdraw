大江以東非生緣.大江以西非受經
行脚見宋朝三十七員惡知識.末後撞入天童布絲網裏
折倒平生.視佛祖若大寇讎.視衲僧若大冤憎
五處住山.百無一能
無補宗教.不上傳燈
効尤佛照授秀岩之法席.魯山其克荷負.而道德深愧乎五宿觀堂之老僧
誰費丹青.點涴太清
只好釣雪磯頭.終朝笑看遠山青
