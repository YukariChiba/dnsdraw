千年田.八百主
甜瓜徹蒂甜.苦瓠連根苦
君不見禾山解打鼓.又不見採菊東籬下.千山萬山疊疊高門戶
又不見光孝僧堂六七間.日日普請搬泥土
又不見臨濟主中賓賓中主.二三四七面相覩
報禪流莫莽鹵聞.普請歡喜攙先去
去去實不去.途中好善爲
來來實不來.路上莫虧危
又不見主中主.箇箇衲僧氣如虎
