琢玉以為架.綴珠以為籠.玉架絆野鶴.珠籠鎖冥鴻.
鴻思雲外天.鶴憶松上風.珠玉信為美.鳥不戀其中.
台中蕭侍禦.心與鴻鶴同.晚起慵冠豸.閑行厭避驄.
昨見憶山詩.詩思浩無窮.歸夢杳何處.舊居茫水東.
秋閑杉桂林.春老芝朮叢.自雲別山后.離抱常忡忡.
衣繡非不榮.持憲非不雄.所樂不在此.悵望草堂空.
