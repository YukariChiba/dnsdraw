長江觸山山欲摧.古佛咒水山之隈
千航萬舸𣍿前過.仰視絕頂皆徘徊
足踏重濤怒洶涌.背負喬嶽高崔嵬
予昔過此下荆渚.班班滿面生蒼苔
今來重到非舊觀.金翠晃蕩祥光開
縈回一徑上嶮絕.却立下視驚心骸
蜀江迤邐漸不見.沫水騰掉震百雷
山川變化禹力盡.獨有道者嘗閔哀
琢山决水通萬里.奔走荆蜀如長街
世人至今不敢嫚.坐上蛻骨冷不埋
余今劫劫何所往.媿爾前人空自咍
