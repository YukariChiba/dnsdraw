高松多悲風.蕭蕭清且哀.南山接幽壟.幽壟空崔嵬.
白日徒昭昭.不照長夜台.雖知生者樂.魂魄安能回.
況複念所親.慟哭心肝摧.慟哭更何言.哀哉複哀哉.
神仙不可學.形化空遊魂.白日非我朝.青松為我門.
雖複隔幽顯.猶知念子孫.何以遣悲惋.萬物歸其根.
寄語世上人.莫厭臨芳尊.莊生問枯骨.三樂成虛言.
