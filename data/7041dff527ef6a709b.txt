宴安不可懷.百年能幾何
況今五學開.皆以禮爲羅
既書內舍籍.天門近嵯峨
云胡久不歸.滯留蜀江沱
要須勇一往.行即中十科
君婦定復賢.相敦戒蹉跎
暫別德曜桉.勿操子犯戈
會看此里閭.高車再來過
路人笑指點.駟馬金盤陀
遠遊那足悲.所得蓋已多
罷酒當就途.執杯聽我歌
司業乃父兄.養材如菁莪
