谷以虚而應.樂以虚而出
婦姑時勃蹊.作室坐自窒
天地猶槖籥.用固不能屈
學而不見道.方寸等暗室
誰知道集虛.通一萬事畢
推此以遊世.於道乃其一
異哉子章子.妙悟造理窟
何止學美身.虛静了不汩
願君師心齋.守此能勿失
室以虛生白.水以止鑑物
此意似太漫.未免遭罵詘
我亦取斯言.聊用自湔拂
