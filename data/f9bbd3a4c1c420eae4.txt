咄咄牯牛兒.森森頭角露
恣貪肥膩草.脹殺孃生肚
憶昔未離羣.已作牛王步
今既離羣去.觸諱沒回互
沒回互病最堪憂.灌澉依前是好牛
有時喜.未跨門欄先撒𡱢
有時瞋.掉尾昂頭不顧人
有時好.舌端攬盡千峰草
有時惡.掣斷鼻頭雙服索
而今風和日暖.江南江北去何之.佇看深耕淺種拕犁拽杷正當時
稍乖角.覓便宜
老夫不惜操刀手.生捉歸來活剝皮
