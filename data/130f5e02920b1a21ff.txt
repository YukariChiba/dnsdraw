邵陽歸去知幾里.萬頃斜陽渡湘水
一葉扁舟共看山.伯鸞德耀俱風味
山中信宿不忍去.班草松間呼不起
波心月出卧不知.但愛松風吹醉耳
朝來拾得浩蕩春.雪英紅雨紛桃李
大鐘横撞山答響.遥知有寺藏層翠
想見道人出迎客.犀顱戢戢三千指
王事得從方外樂.佳處遲留固其理
何當更和宿山詩.要看雲泉生逸氣
