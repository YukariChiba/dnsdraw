五年望張子.兀坐四壁空
今晨千里来.如熱濯清風
笑談不改舊.憐我衰病攻
斯人舊豪氣.頗似陳元龍
只今更省事.終歲兩頬紅
何知珊瑚樹.却倚塵埃中
晁侯夙所敬.見渠如見公
網羅枝出脚.遠逐冥冥鴻
同會得玉郎.敲門夜相從
殷勤一盃酒.目送西歸鴻
人生少如意.此樂難再逢
君家老季鷹.高韻留吴淞
風流遠孫在.一櫂何時東
不嫌道里遠.爲我略從容
