貧賤不可忘.富貴安足羡
我生未三十.種種厭貧賤
宦情肱九折.老味金百鍊
稍回功名心.來結香火願
平生所知人.久已焚筆硯
是中無真實.不在儒術緣
有如退飛鷁.更借逆風便
病妻頗癡絕.可與共開宴
小女真吾兒.語學春鳥囀
初非本来有.且作夢中見
君看手捉鼻.絕勝扇障面
他年從我居.同入隱士傳
