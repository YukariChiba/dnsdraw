一鉤五十犗.始具任公釣
揭竿趣灌瀆.與爾不同調
先生本西蜀.俠氣見英妙
哀憐世間兒.細黠似黄鷂
侍童雙擢玉.鬢髮光可照
駿馬錦障泥.相隨窮海嶠
平生携手好.十七登廊廟
小生相吏耶.徒枉尺書召
暮年更折節.學佛得心要
鬻馬放阿樊.幅巾對沉燎
泠泠屋外泉.兀兀原頭燒
欲知山中樂.萬古同一笑
