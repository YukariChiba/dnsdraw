怪怪不可狀.誰云仞五千
直侵黄道穿.高傍白榆篇
秀氣環秦甸.濃嵐滴渭川
掌高長托日.漢狹半含巔
夜響金丹杵.秋香玉井蓮
排虛摧勁翮.橫銳决浮烟
隠豹文章異.孤松節操堅
渴虹麤飲澗.饑虎瘦吞泉
磴道奇花合.杉株古蔓纏
羣材皆挺特.餘壤可陶甄
義獸期臻萃.妖狐困墜顛
二關資控扼.萬里却腥羶
真勢南衝斗.雄姿北闞燕
波濤清大海.風雨到窮邊
鎮壓地常靜.磨礱天更圓
他山皆俯視.何物可齊肩
