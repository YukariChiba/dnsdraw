誰信心火多.多能焚大國.誰信鬢上絲.莖莖出蠶腹.
嘗聞養蠶婦.未曉上桑樹.下樹畏蠶饑.兒啼亦不顧.
一春膏血盡.豈止應王賦.如何酷吏酷.盡為搜將去.
蠶蛾為蝶飛.偽葉空滿枝.冤梭與恨機.一見一沾衣.
機生機.巧生巧.心鑊烘烘日煎炒.闖蜀眉嚬遊海島.
孰雲我輕薄.石頭如何喚作玉.孰雲我是非.
豈不見大鵬點翼蓋十洲.是何之物鳴啾啾.
君子食即食.何必在珍華.小人食不食.縱食如泥沙.
清歌且莫唱.妙舞亦休誇.爾非鳳炙麒麟肉.
君不見金陵風台月榭煙霞光.如今五裏十裏野火燒茫茫.
君不見西施綠珠顏色可傾國.樂極悲來留不得.
君不見漢王力盡得乾坤.如何秋雨灑廟門.
銅台老樹作精魅.金穀野狐多子孫.幾許繁華幾更改.
茫茫欲火欲燒人.惆悵無因為君說.
