好水不厭闊.好風不厭涼
況有十頃荷.荷風媚波光
主人昔謂余.此境不可忘
舉觴集羣英.期以朝未央
清歡遣絲竹.善謔停優倡
快若魚脫網.適比鴛在梁
搴芳衣履濕.飲淥肌骨香
操觚賦相聯.妙續楚九章
苦吟墮饑蟬.巧詠發輕簧
常勝或倒戈.突出或擅場
或峙而遽蹴.或抑而載揚
所欠獨巨翁.不使人意强
孱衲爾何爲.竭颯立在傍
有間衆稍默.談辯忽汪洋
夕風亦損荷.萬事付叵量
