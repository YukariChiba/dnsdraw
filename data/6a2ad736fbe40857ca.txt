世道交相喪.古風邈悠悠
真純化浮僞.士俗日以偷
公生寂寥後.慨然跋前修
奥學窮根柢.高文謝雕鎪
壯歲拾科目.回翔四十秋
孝弟可移官.所至人歌謳
處巳務恬退.馳騖吾所羞
臨民本慈惠.擊搏吾所咻
俯仰無愧怍.言行何悔尤
邦符與使節.異乎人之求
可憐貪殘子.快意乏遠謀
報應捷影響.坐致無邊愁
儻如西方說.寧逭鐵圍囚
不知公英靈.久矣清都遊
