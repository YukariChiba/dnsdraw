東山有佳處.修竹臨滄浪
上下秀色中.木樨寄孤芳
玉露後叢菊.先作萬蕾黄
置之婆娑杪.金釘澹熒煌
或云仙人醉.披披綠羅裳
隨此小珮玦.散落天一方
我来便酌酒.是否那能詳
但怪秋山老.猶有幽意長
哦詩未得詩.已照明月光
樂哉徑酪酊.知在夫何鄉
豈非化蝴蝶.以夢棲其旁
明朝整冠坐.開卷書亦香
