駕言玉虛游.奇絕慰心賞
餘雪明層陰.初旭上清朗
寒溪玻瓈色.遠壑風雨響
刺船度石瀨.散策步林莽
洞門劃褰開.瑶室下深廣
分明堂九筵.帢匝旗五丈
壁紋妙雕刻.石骨工剗磢
雲霞夾日月.麾幢導龍象
異哉非人境.儼然故仙仗
犬鹿訪前聞.笙鶴寄真想
天寶本衰運.靈扃爲誰敞
崢嶸昔祠殿.蕭瑟今廢壤
謝公詩絢麗.黄郎筆豪爽
斷碑亦可憐.英標復何往
把酒酹孤亭.回頭嘆塵鞅
幽討方自茲.當費屐幾兩
