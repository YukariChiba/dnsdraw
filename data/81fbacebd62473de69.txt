聞君整琴待秋風.我欲從之魂夢通
素麻髣髴蒼髯翁.揚休山立崆峒東
淚痕猶濕龍門桐.有曲無音悲天公
猗蘭未冷拘幽濃.那知斯道將遂窮
山矸石爛冥感叢.枝蜩盤蠅迭相雄
兩耳年來怪不聰.群哇擾雜安於聾
煩君爲我調怔忡.流泉隠隠深澗中
春溫廉折各不同.聲雖在指意在胸
雲飄柳絮風入松.恍然樓閣坐虛空
伯牙所知何必鍾.白鶴飛來采芹宮
