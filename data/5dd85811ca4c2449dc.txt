去年賞月待晴開.今年賞月月待來
去年酒少輒醉倒.今年酒多如未杯
信知豪飲不在我.月色爲我生飲材
舉頭試看月如許.皎皎冰壺在玉臺
西風不動露已下.碧落萬里無纖埃
胸中磊磈正欲吐.不仗此酒誰我陪
落落魄魄空宇宙.何事不入我樽罍
素娥於我本無情.任渠驚見摑掌咍
誰知狂非是狂醉非醉.自有老天知我我亦何求哉
