君不曾三折肱.又不曾九折臂.海內行醫稱寡二
活人無數不言功.隨處得錢供一醉
道是宋清君不是.道似洞賓君不似
蕭然藍縷一烏巾.喚作醫家湖海士
觀君用藥如有神.問君傳方殊不秘
胸中活用三八法.二十四證無不治
痔兮痔兮果何物.我老甯堪爾爲累
五醫十手療不得.直待君來乞良劑
病根一去不留殘.勝似并州剪刀利
