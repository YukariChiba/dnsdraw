昧天道兮有無.聽汨渚兮躊躇
期靈均兮若存.問神理兮何如
願君精兮爲月.出孤影兮示予
天獨何兮有君.君在萬兮不羣
既冰心兮皎潔.上問天兮胡不聞
天不聞.神莫覩
若雲冥冥兮雷霆怒.蕭條杳眇兮餘草莽
古山春兮爲誰.今猨哀兮何思
風激烈兮楚竹死.國殤人悲兮雨颸颸.雨颸颸兮望君时
光芒蕩漾兮化爲水.萬古忠貞兮徒爾爲
