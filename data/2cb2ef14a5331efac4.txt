天地秘絕景.雅屬幽人居
卜筑俯清流.曠然心目舒
豈惟水澄碧.山色佳有餘
凉風左右來.竹柏相扶疎
亭中何所有.縹囊萬卷書
亭外何所有.青蒲映紅蕖
客來何所爲.高論唐虞初
文字共發越.琴槊一以娛
冬寒飽霜蟹.秋思多鱸魚
良田自種秫.酒甕春浮蛆
無事時痛飲.有時還荷鋤
試問田家樂.田家此樂無
