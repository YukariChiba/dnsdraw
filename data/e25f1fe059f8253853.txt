起來望南山.山火燒山田.微紅夕如滅.短焰複相連.
差差向岩石.冉冉淩青壁.低隨回風盡.遠照簷茅赤.
鄰翁能楚言.倚插欲潸然.自言楚越俗.燒畬為早田.
豆苗蟲促促.籬上花當屋.廢棧豕歸欄.廣場雞啄粟.
新年春雨晴.處處賽神聲.持錢就人蔔.敲瓦隔林鳴.
蔔得山上卦.歸來桑棗下.吹火向白茅.腰鐮映赬蔗.
風驅槲葉煙.槲樹連平山.迸星拂霞外.飛燼落階前.
仰面呻複嚏.鴉娘咒豐歲.誰知蒼翠容.盡作官家稅.
