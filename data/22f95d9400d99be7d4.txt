盈數號良月.應鍾飛律灰
當年凝間氣.此際毓元台
出契千齡運.居爲百辟魁
智多全德水.位峻冠朝槐
經世雄門盛.熙邦鉅業開
賚商名掩傅.平蔡略輕裴
肅物嚴秋去.充閭慶旦來
最誰興善頌.蒙顧實微才
圭衮榮長享.松筠歲不摧
相階常煥耀.巖石鎮崔嵬
適限縻官句.無緣薦壽杯
應天五福外.更願事康哉
