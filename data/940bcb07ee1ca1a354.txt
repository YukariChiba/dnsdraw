白玉笙.咸通十三年琢成
琢成匠人十指秃.進奉明堂聲妙曲
當時應賜恩澤家.流傳至煜煜好奢
高堂日日聽吹笙.不知國內非和平
仁兵萬衆一旦至.國破蒼黄笙墮地
雖然訛缺未苦多.却落人間爲寶器
管長纖纖剥筍束.况值吳姬指如玉
不見排星換掩時.自然天韻來相續
昔時禍亂曲.今日太平歌
興亡不繫白玉笙.但看君王政若何
