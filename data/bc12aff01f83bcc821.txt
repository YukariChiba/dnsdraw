青鞋黄帽侵晨起.杖策徐行聽流水
雲輕淡月欲明時.竹裏清風開太始
山鐘間發催天曙.廟鼓連聲動羣耳
東山青樹映霞明.西嶺朱樓眇烟裏
樵夫荷斧晨出山.漁子携魚午趨市
靜看岐路人營營.獨坐小亭秋靡靡
已知物理時常改.因見天工神不死
胸中浩蕩一乾坤.世上榮枯均泰否
悠然種植得佳趣.春意生生自無已
