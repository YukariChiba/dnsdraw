麒麟閣上十一人.斯人瑞世真麒麟
雲臺功臣二十八.中興事業爭嶙峋
或在生前或死後.藉藉聲名自不朽
不知當時畫者誰.似此畫者當好手
古今何代無人材.翕霍變化俱塵埃
豈是畫師好手不復遇.豈是世無麟閣與雲臺
虎頭燕頷今已矣.婢膝奴顔當愧死
江湖人物何渺然.子當爲我走訪山林隠君子
