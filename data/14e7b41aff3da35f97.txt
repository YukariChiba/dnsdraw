為待防風餅.須添薏苡杯.張賁
香然柏子後.尊泛菊花來.皮日休
石耳泉能洗.垣衣雨為裁.陸龜蒙
從容犀局靜.斷續玉琴哀.張賁
白芷寒猶采.青箱醉尚開.皮日休
馬銜衰草臥.烏啄蠹根回.陸龜蒙
雨過蘭芳好.霜多桂末摧.張賁
朱兒應作粉.雲母詎成灰.皮日休
藝可屠龍膽.家曾近燕胎.陸龜蒙
牆高牽薜荔.障軟撼玫瑰.張賁
鸓鼠啼書戶.蝸牛上研台.皮日休
誰能將槁本.封與玉泉才.陸龜蒙
