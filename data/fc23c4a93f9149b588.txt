鳳簫鼉鼓龍鬚笛.夜宴華堂醉春色
艷歌妙舞蕩人心.但有歡娛別無益
何如村落捲桐吹.能使時人知稼穡
村南村北聲相續.青郊雨後耕黄犢
一聲催得大麥黄.一聲喚得新秧綠
人言此角只兒戲.孰識古人吹角意
田家作勞多怨咨.故假聲音召和氣
吹此角.起東作
吹此角.田家樂
此角上與鄒子之律同宮商.合鍾呂
形甚朴.聲甚古.一吹寒谷生禾黍
