牡丹家中州.尤者西邑洛
姚黄妃魏紫.餘品皆落寞
南方瘴癘地.寒暑互參錯
浪蘂與浮花.未春先已作
安能萃和氣.孕此木芍藥
今朝眼忽開.數朵到書閣
郁然蘭蕙芬.爛若雲霞爍
雖非千葉繁.香色亦不惡
花王苗裔遠.氣格尚宏廓
羣芳類凡禽.累百慚一鶚
把酒共對之.寄意良匪薄
無辭倒金樽.坐使花空落
