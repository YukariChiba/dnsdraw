峨峨古仙宮.樓殿蔭松柏
昔在貞觀年.天皇御區域
九龍出池中.遺下靈蹤跡
嘉祐辛丑歲.郡侯得召伯
是時夏六月.雲日紅翕赩
殿北古龍堂.窗戶久不闢
俄然靈蛇見.宛轉真像側
鱗甲錦繡文.燦爛輝五色
眎之頗馴擾.狎之不驚煬
邯侯率群僚.朋來擁旌戟
遲留夜未午.風雨滿天黑
迅電瞥四起.狂雷隨一擊
須臾風雨收.形影誰能覓
斯蓋龍之靈.變化固難測
