君不見智人求心不求佛.諸法寂滅即貪淫
愛欲貪淫從心起.我亦徵心於無心
若也求心復不得.自然無處起貪淫
貪淫無起亦無滅.顛倒非淺亦非深
又亦不得非貪欲.無得不得妙難尋
三毒性中恒如此.具足常同堅固林
余事貪淫爲佛事.更無三毒橫相侵
若求出離還沉沒.分別出沒還復沈
諸佛善得於三毒.衆生虛妄不能任
我亦勤修三毒性.更不願求諸佛心
行路難.路難心中本無物
無物即是淨菩提.無見心中常見佛
