彭澤縣令五斗米.陶潛輕之辭百里
蜀道嶮崎九折坂.王陽畏之能自免
君今行事古人同.要作閑官興非淺
胡爲窮臘遠覉遊.路指太末干賢侯
風霜皴膚雪撲面.舟幾折櫓車摧輈
歸來贈我雙鯉魚.尺素中藏一幅書
具言勞苦自悔責.乃知世事非良圖
苕溪春回波泛綠.况有淲田可耕斸
我今亦欲賦歸與.便約臨流結茅屋
