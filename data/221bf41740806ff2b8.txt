氣宇兮春溫.風標兮凜然
律虎出林兮.裂破開遮持犯
經龍攪海兮.探窮頓漸偏圓
句法清新兮.吟徹山莊梅竹
胸襟妙藴兮.包羅丘壑風烟
友縉紳兮.非權門炙手
荷佛法兮.思重負赬肩
煨芋香兮.無心收涕
卧雲深兮.豈意朝天
邈真容兮.明鏡繪像
付箕裘兮.神珠藏淵
夫是之謂慈林克家之子.真鸞膠而續絃者也
