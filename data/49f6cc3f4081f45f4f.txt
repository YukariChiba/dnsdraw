二子本無我.其初因物著
豈惟老變衰.念念不如故
知君非金石.安得長託附
莫從老君言.亦莫用佛語
仙山與佛國.終恐無是處
甚欲隨陶翁.移家酒中住
醉醒要有盡.未易逃諸數
平生逐兒戲.處處餘作具
所至人聚觀.指目生毀譽
如今一弄火.好惡都焚去
既無負載勞.又無寇攘懼
仲尼晚乃覺.天下何思慮
