才出羣英表.文推一代雄
靈蛇操掌上.雲夢納胸中
醉墨千峰立.吟毫八極空
居官疏皎覈.處世倦磨礱
綠酒常埋照.清琴自寄通
昌言曾拂治.密疏早談戎
天子知亭伯.時人重孟公
何言執戟滯.便到闔棺窮
鵀鳥巢門止.驊騮挶櫪終
芝筋留御帳.簫賦落王宮
薄葬依莊叟.殘書付所忠
惟餘身後得.凜凜是英風
