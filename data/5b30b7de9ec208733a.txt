何處發昆侖.連幹複浸坤.波渾經雁塞.聲振自龍門.
岸裂新沖勢.灘餘舊落痕.橫溝通海上.遠色盡山根.
勇逗三峰坼.雄標四瀆尊.灣中秋景樹.闊外夕陽村.
沫亂知魚呴.槎來見鳥蹲.飛沙當白日.凝霧接黃昏.
潤可資農畝.清能表帝恩.雨吟堪極目.風度想驚魂.
顯瑞龜曾出.陰靈伯固存.盤渦寒漸急.淺瀨暑微溫.
九曲終柔勝.常流可暗吞.人間無博望.誰複到窮源.
