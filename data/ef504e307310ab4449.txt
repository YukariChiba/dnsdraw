雲山窈兮風微.山徑繚兮雲依
蘭馨兮晨晞.松樛兮夕暉
有禽消摇其間兮不去.飛俛啄兮蔌薇
昂吟兮綠筠枝.春與鼯騰兮秋鶑與啼
希鸞鵠兮志亦幾.絕樊弋兮隨所棲
空碧臨臨兮山四圍.泉咽咽兮流以時
寧易地兮潁若箕.與世相忘兮幽人期
山雖高兮步坦夷.雲雖深兮光陸離
胸洞洞兮陶然以怡.祗天命兮安厥宜
