悶悶之暑不可耐.走馬來尋靈跡怪
山深樹老龍屈蟠.洞闊雲寒鼠飛敗
嶄然角立九關鎖.勢鑠晴空生險隘
流泉奔蕩一聲雷.倒擘懸崖舞澎湃
上巖拖下水晶簾.下巖擊碎瑠瓈派
天風吹作六月寒.辟易精神心膽快
宜搜得此天下奇.恍然坐我神仙界
雖與金樽映翠杓.亦有山肴供晚嘬
解衣磅礴舞翠閣.筆端寫作詩中畫
