冠冕道德.被服文武
所臨有聲.最宜荆楚
果於去惡.發姦破柱
爲國金湯.折衝尊爼
廣平南海.乖崕西蜀
如雪中春.和而嚴肅
名聞乳兒.威被草木
能作豐年.茂我百穀
筆下煙雲.胸次丘壑
風流餘韻.與世酬酢
至於談禪.氣壓諸衲
戲以法界.玩于掌握
補衮之線.調鼎之手
笑而不言.置之懷袖
咨爾邦民.再拜稽首
潭非久留.歸相明后
