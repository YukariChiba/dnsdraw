此身漂然不繫舟.呂梁灧澦皆安流
江湖萬頃浮一鷗.此心玩世常休休
吳山楚水紀所由.湘纍老枚寧匹儔
琢句亦復忘晨羞.搯抉肝腎掉白頭
歲六十四方佐州.計原夫日無乃優
客路日月迅且遒.朱顔壯志逝莫留
吾聊爾爾賦遠遊.山川自可卷軸收
老懷槁暴今膏油.訪峴山石弔莫愁
庸隨大楚皆萍浮.顧我不樂夫何求
緬思六客同獻酬.如挹韓衆追浮丘
