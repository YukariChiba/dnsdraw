營邱水墨師.不識桂林山
半世閱渠畫.今始陋堅頑
嶺邊千奇峰.濃紺梳雲鬢
肩輿兀醉夢.所窺纔一斑
偶投雉巖宿.洞穴窮孱顔
旁通赤明天.南極地所寰
更登雲外頂.下視江灣灣
羣仙無我笑.畏汝碧玉環
我久墮塵網.歲晚嗟良難
往來等幻化.南北俱鄉關
却憐雪花兒.三生此山閒
願力不汝無.永悟無所還
