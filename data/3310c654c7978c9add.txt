秋來乏隣酤.近事采塗說
愁多費陶寫.戶小輒敗闕
誰能空隱憂.判飲最良策
兩公俱世豪.風味奪佳節
手釀甕中春.香浮玉丹色
相餉走鴟夷.芳辛真妙絕
共賦醉鄉詩.銷磨閑日月
頗聞鎖娉婷.迴風舞流雪
何妨出房櫳.滿引快關膈
此念想當然.清尊可虛設
我老留甌閩.感時夢淮浙
公其招故人.亦記未歸客
