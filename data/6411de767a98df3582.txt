與君雖爲外兄弟.語話尋常見肝肺
自從不見半年餘.每望吳雲輒流涕
蘋溪松江同一波.半年不見當奈何
長安市上相就處.弟能起舞兄能歌
兄今賜第南薰殿.滿戴宮花上林宴
弟歸便著墮遊冠.他時山中儻相見
吳王臺畔楊柳黄.吳姬對坐調絲簧
阿兄自對吳雲坐.呼弟不來應斷腸
書來不應寄他物.只要秋林一雙笛
當使蠻奴月下吹.此時此夜須相憶
