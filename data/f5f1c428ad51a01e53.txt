小檻移燈灺.空房鎖隙塵
額波風盡日.簾影月侵晨
香辣更衣後.釵梁攏鬢新
吉音聞詭計.醉語近天真
妝好方長歎.歡餘却淺顰
繡屏金作屋.絲幰玉爲輪
致意通緜竹.精誠託錦鱗
歌凝眉際恨.酒發臉邊春
溪紵殊傾越.樓簫豈羨秦
柳虛禳沴氣.梅實引芳津
樂府降清唱.宮廚減食珍
防閑襟幷斂.忍妬淚休勻
宿飲愁縈夢.春寒瘦著人
手持雙荳蔻.的的爲東鄰
