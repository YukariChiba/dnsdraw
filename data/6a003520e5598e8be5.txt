雨夏作晴天.浮雲带溶洩
西山旦驅馬.踏破蒼崖翠
寒泉漲新綠.决决鳴環佩
上有吳郊畤.九曲羊腸細
築閣聽松風.縹渺江無際
野僧喜客來.一見心已醉
竹萌薦盤餐.玉切琅玕碎
吟哦壁間詩.恍與古人對
時發一笑粲.韶聞殆忘味
清遊淡何營.不知夕將至
岸巾步箬谷.欲往叵自遂
酌此菩薩泉.爲澣濯惡世
