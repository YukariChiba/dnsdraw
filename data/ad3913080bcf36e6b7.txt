仲尼大聖人.文武亦云學
況其下者乎.而不事礱琢
伊予之逢辰.進本任愚樸
今辱寄中山.地重扼幽朔
日懼不克堪.誤上所簡擢
古之良守帥.功業甚奇卓
思以救空踈.志慕極堅確
後圃新吾堂.左右謹圖模
公餘時縱觀.大可儆齪齪
奔雷發聾聵.皎日破昏濁
苟能奉規矩.曷愧大匠斲
或此賢賓僚.指顧便揚攉
四座企清風.耳目外優樂
子好虛名哉.事實出誠愨
庶幾得涓塵.聊以助海嶽
唯有大忠心.不在先覺覺
