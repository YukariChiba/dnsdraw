月華如水籠香砌.金鐶碎撼門初閉.寒影墮高簷.
碧煙輕嫋嫋.紅戰燈花笑.即此是高唐.掩屏秋夢長.
花冠頻鼓牆頭翼.東方澹白連窗色.門外早鶯聲.
薄寒籠醉態.依舊鉛華在.握手送人歸.半拖金縷衣.
小庭花落無人掃.疏香滿地東風老.春晚信沉沉.
曉堂屏六扇.眉共湘山遠.爭奈別離心.近來尤不禁.
青岩碧洞經朝雨.隔花相喚南溪去.一隻木蘭船.
扣船驚翡翠.嫩玉抬香臂.紅日欲沈西.煙中遙解觿.
木綿花映叢祠小.越禽聲裏春光曉.銅鼓與蠻歌.
客帆風正急.茜袖偎檣立.極浦幾回頭.煙波無限愁.
