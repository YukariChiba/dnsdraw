壽寧孫老畫壁下.當日偶同君此行
是時衆裏略一揖.自爾乃得君詩名
風馳雨絕十五載.此地忽爾相逢迎
見投琴軒兩大集.寶匣金鑰緘瑶瓊
未開試使道所有.毛髪寒豎肝膽驚
歸來燒燈讀至曉.句險字硬才力獰
君身長不滿三尺.萬象何術獨手擎
嗟我氣俗音韻淺.不敢與君相和鳴
聊書短歌報佳惠.它日願將朝七瓔
