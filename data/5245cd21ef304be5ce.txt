楚之襄王問於宋玉.玉時對以郢中歌
歌爲白雪陽春曲.始唱千人和.再唱百人逐
至此和者纔數人.乃知高調難隨俗
後來感槩起危樓.足接浮雲聲出屋
中古客應無.怊悵鯤魚孟諸宿
樓傾復構春又春.酒瀉瑠璃烹錦鱗
青山繞欄看不盡.眼穿盪槳石城人
去知何在.寒花雨歛自生嚬
今聞太守新梁棟.試選清喉可動塵
