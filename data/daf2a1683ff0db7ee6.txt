臘日不飲獨遊湖.如此清尚他人無
唱酬佳句如連珠.况復同好相應呼
君嘗聽事嗟罪孥.雖在樂國猶寡娛
是社稷臣魯顓臾.直道自任心不紆
最愛靈山之僧廬.彼二惠者清名孤
案上梵夾床龍鬚.爐銷都梁饌伊蒲
潔行自欲敦薄夫.長吟擁褐忘昕晡
坐客不設氈氍毹.對鏡如看方輿圖
君懷經濟才有餘.名聲妖孽懲顔蘧
且來山林尋遁逋.更玩四營兼參摹
