斯人何似似春雨.歌舞農夫怨行路
君看永叔與元之.坎軻一生遭口語
兩翁當年鬢未絲.玉堂揮翰手如飛
教得滁人解吟詠.至今里巷嘲輕肥
君家聯翩盡卿相.獨來坐嘯溪山上
笑捐浮利一雞肋.多取清名幾熊掌
丈夫自重貴難售.兩翁今與青山久
後來太守更風流.要伴前人作詩瘦
我倦承明苦求出.到處遺蹤尋六一
憑君試與問琅邪.許我來游莫難色
