單于犯薊壖.驃騎略蕭邊.南山木葉飛下地.
三軍遙倚仗.萬里相馳逐.旌旆悠悠靜瀚源.
馬蹄凍溜石.胡毳暖生冰.雲沙泱漭天光閉.
近見行人畏白龍.遙聞公主愁黃鶴.陽春半.岐路間.
陣雲不散魚龍水.雨雪猶飛鴻雁山.山嶂連綿不可極.
漢將紛紜攻戰盈.胡寇蕭條幽朔清.韓君拜節偏知遠.
但使將軍能百戰.不須天子築長城.
