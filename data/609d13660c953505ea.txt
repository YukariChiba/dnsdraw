香色自天種.千年豈易逢.開齊全未落.繁極欲相重.
冷濕朝如淡.晴幹午更濃.風光新社燕.時節舊春農.
籬落欹臨竹.亭台盛間松.亂緣堪羨蟻.深入不如蜂.
有影宜暄煦.無言自冶容.洞連非俗世.溪靜接仙蹤.
子熟河應變.根盤土已封.西王潛愛惜.東朔盜過從.
醉席眠英好.題詩戀景慵.芳菲聊一望.何必在臨邛.
