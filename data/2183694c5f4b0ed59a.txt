海水渤潏.人罹鯨鯢.蓊胡沙而四塞.始滔天于燕齊.
何六龍之浩蕩.遷白日于秦西.九土星分.嗷嗷棲棲.
南冠君子.呼天而啼.戀高堂而掩泣.淚血地而成泥.
獄戶春而不草.獨幽怨而沉迷.兄九江兮弟三峽.
一門骨肉散百草.遇難不復相提攜.樹榛拔桂.
好我者恤我.不好我者何忍臨危而相擠.子胥鴟夷.
如其聽卑.脫我牢狴.儻辨美玉.君收白珪.
