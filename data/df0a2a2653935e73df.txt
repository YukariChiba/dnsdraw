自昔周旦死.珍鳯閟空巒
民斯未嘗見.猶取圖象觀
況彼聖人沒.衆說紛無端
能言拒楊墨.豈秪均遺鸞
念我生苦後.讀書樂瓢簞
潛精探遺文.倣象良云難
猶如琢圭玉.考法求所安
雖無繩與矩.我知不爲丸
凝誠矢弗變.勢利非攸歡
譬于寸木微.積久能巑岏
有羽必懷聳.有聲必希彈
方期沐清德.敢不振斯冠
