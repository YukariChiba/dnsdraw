古人制此文楸枰.要下黑白知死生
閑中借此消永日.未必能取人心爭
後人不識古人意.致使方寸生縱橫
爛柯人去弈秋死.通國善弈誰知名
東南地勝人最傑.下至百技今咸精
手談坐决勝與負.藍氏之子馳其聲
沈機終日靜不語.一子落手四座驚
肯堂爲人百不解.僻性從來要疎快
推倒棋枰君莫怪.不向眼前論成敗
