古人對鏡辭.率是年紀老
出言反成悲.未免耿成抱
間有少年人.對鏡默祈禱
第一早功名.第二多壽考
第三欲富貴.滿屋貯珠寶
此心機械生.此身晨夕惱
用一每藏九.終焉乖至道
目爲守錢虜.名字亦可保
不見王夷甫.舉去忘稽考
我今對鏡別.有酒便爲好
欲醉未醉間.浩歌出晴昊
荷花解人心.風前互傾倒
