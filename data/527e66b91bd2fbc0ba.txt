斯人不復有.累世或可期
每於丹青裏.一見如平時
壞障塵得入.慘澹令人悲
墨色落欲盡.嚴顔終不移
朽老莫使年.石心烏銅皮
念此猶少作.未盡冰霰姿
北枝把異鵲.意定了不疑
惜哉不得語.胸次幾興衰
一爲要貴役.可復辭畫師
隠奧雖可惜.塗抹復見遺
謝侯名家子.感慨形苦詞
豈惟語畫工.勁特頗似之
何當補諫列.一吐胸中奇
