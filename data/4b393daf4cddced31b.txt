吾聞嶧山桐.猗猗排秀幹
栖鸞宿鳳信所奇.衆木紛紛何足算
嗚呼.天相彼質.復虛彼心
故其聲之隠也無閡.其動也無留
有叩而鳴.體佚而休
嘉上人之妙齡兮.無適俗之卑韵
剛有擬於斯桐兮.廓中虛以受訓
異速成之朝榮兮.培益厚而日敏
悼像末之寥寥兮.蹇吾道之不振
續芳塵於祖席兮.他日非桐虛上人者而復誰何哉
