乍可為天上牽牛織女星.不願為庭前紅槿枝.
七月七日一相見.故心終不移.那能朝開暮飛去.
對面且如此.背面當何知.春風撩亂伯勞語.
噫春冰之將泮.何餘懷之獨結.有美一人.於焉曠絕.
一日不見.比一日於三年.況三年之曠別.
水得風兮小而已波.筍在苞兮高不見節.矧桃李之當春.
幸他人之既不我先.又安能使他人之終不我奪.已焉哉.
夜夜相抱眠.幽懷尚沉結.那堪一年事.長遣一宵說.
但感久相思.何暇暫相悅.虹橋薄夜成.龍駕侵晨列.
生憎野鵲往遲回.死恨天雞識時節.曙色漸曈曨.
