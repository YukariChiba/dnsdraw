予將歸兮而有言.德眇薄兮言弗見信
孝乎爲孝兮友于弟晜.奚爲爲政兮予之所存
慨日月兮往而不返.吾親八十兮事之云晚
朝廷清明兮予忠曷施.道弗行于家兮何以敎吾民之爲哉
嗚呼.耕吾土兮足以食.條吾桑兮足以衣
予奉親兮孰不可樂.予治身兮尤以爲宜
蹇何憂兮何思.恬無悶兮無知
休歟歸乎.以退爲進乎.予發諸誠乎.言誰弗信乎
