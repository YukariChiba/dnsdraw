墜葉濃於染.孤花凈似霜
溪山如有待.朱粉玄施妝
勝境如天上.雄鳴自帝旁
工陳白玉琯.人坐紫金床
古兕稱春酒.靈虬換夕香
風箏猶有韵.星弁忽分行
念此鋤榛壟.頻來渡葦航
欲揮終極淚.只廢苦吟章
慨慷辭歡伯.英雄憶憤王
逝騅嗟弗及.撞斗恨難量
起舞何勞短.行歌未要狂
斷雲將落日.千古助哀凉
