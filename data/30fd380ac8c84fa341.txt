明日君當千里行.今朝始共一罇酒
豈惟明日難重持.試思此會何嘗有
京師九衢十二門.車馬煌煌事奔走
花開誰得屢相過.盞到莫辭頻舉手
驩情落寞酒量減.置我不須論老朽
奈何公等氣方豪.雲夢正當吞八九
擇之名聲重當世.少也多奇晚方偶
西州政事藹風謠.右掖文章煥星斗
待君歸日我何爲.手把鋤犂汝陰叟
