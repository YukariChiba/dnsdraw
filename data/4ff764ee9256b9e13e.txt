緣生諸法名體絕.如空字身水魚迹
是無相門緣寂宗.一切智智差别海
公於是中如法船.汎然出沒無所畏
使諸游者心泰定.種種驚怖成虛空
平生神兵雙不借.玄機不動萬象驚
而公宴坐不言中.諸有求心如古井
鈍根阿師終聽瑩.法味迷醉如惺惺
矍然奮迅爲一戲.句裏明人揳出揳
紫金鎖骨眠空山.吁嗟音容不可覿
當知其聲如雷霆.稽首慈明常出現
