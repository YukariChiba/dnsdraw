公生開元間.壯及天寶亂
捐軀范陽兵.竟死蔡州叛
其賢似魏徴.天下非貞觀
四帝數十年.一身逢百難
少時讀書史.此事心已斷
老來鬢髪衰.慨歎功名晚
嗟哉忠義徒.捷去不可緩
初無當年悲.只令後世歎
一朝絕霖雨.南畝常亢旱
小人計雖得.斯民蓋塗炭
長歌永君節.千載勇夫愞
敬書子張紳.庶幾古人半
