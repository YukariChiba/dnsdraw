冠屨天地間.車笠風雲從
我行半東南.已復八十翁
取友必端人.求我我蒙童
初見老不化.宿學今何功
萬丈委羽山.中有人中龍
文氣蘇玉局.心事龐德公
豈不願納交.誰與先爲容
何物瀹小子.託根歲寒松
寄我壽我詩.墨妙揚古風
扇開眼眊矂.翼起身龍鍾
要知片雲外.實共二浙東
氣以類相應.面未心已同
端如獲驪珠.不羨放鴿籠
濫吹譜美莖.難報來施豐
