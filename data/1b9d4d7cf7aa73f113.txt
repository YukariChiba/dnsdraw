恢炱煽炎毒.萬里無來風
殿閣少微涼.況乃陌路中
紈扇可把揮.秋高網絲蟲
冰山豈足恃.見睍聿消融
進退信惟谷.黄塵奈匆匆
鄭君冰雪姿.干將依崆峒
竭蹶救頭然.巾車佐元戎
生人在熾炭.吾何憚爞隆
往聞開元帝.逃暑繡嶺宮
偪仄政浩歎.木陰見姚崇
煩溽頓以消.語識靜勝工
相期在此行.山泉養童蒙
