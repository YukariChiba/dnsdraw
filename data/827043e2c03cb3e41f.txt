東華肥馬塵.雋遊浩如海
擇交如觀瀾.滌濯百谷瀨
一瞬判清渾.三舍避狷怪
膝耻望塵金.簪愧側冠瑇
四三成朋曹.千百繁行輩
爬搔甚翎羽.嘲异常赴籠械
弗與衆接畛.亦復遠分界
知音丈人後.有玉無善價
哦詩山月傾.奏賦金馬待
青錢不俟選.白眼又焉浼
采筆雖暗投.雪曲獲佳配
朋來得分賞.客去但獨對
鮮明雲錦囊.名氏擅先載
壇想陶謝登.盟憶曹劉會
所交貴同德.所贈勝雜佩
一夔未鳴韶.族庖已芒背
悲凉弔楚騷.慨慷唁齊薤
寧方不爲卿.至圓在其內
圓方爲時中.俱付形骸外
三千風月篇.紛紛課誰最
