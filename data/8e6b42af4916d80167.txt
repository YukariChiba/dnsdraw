我喉已吞霜.我口復吞月
吞霜吞月太麤豪.五臟心胸總清徹
東家亦有人中清.一從年少名豪英
文章餘事能用兵.蛇矛丈八折羽旌
排成大陣將橫行.太華屹立洪河傾
螭騰豹躣哮虎鳴.斗膽可落突眼睛
衝車突騎出不意.鋒不可當聲動地
前軍已勝後兵繼.唱罷凱歌氈帳睡
將軍但築受降城.老大不煩修武備
