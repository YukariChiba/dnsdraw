高柳何葱蒨.嫋嫋章臺端
眉葉蔭紫極.條絲拂朱欄
何以謝松竹.撓弱慚歲寒
既乏貞固姿.枝葉何足觀
小人殉利慾.俛仰如轉丸
苟非社稷臣.禍患寧肯干
蒲山已歸覲.黎陽尚盤桓
當時方寸地.明明赤如丹
飆舉冠凌烟.騰芳臭如蘭
一言失其所.功名兩彫殘
高帝論平陽.劉氏終以安
英公負文皇.武氏爲世患
無忌問趙相.侯嬴起長歎
白首不可保.知人良獨難
