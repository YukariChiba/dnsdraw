公孫大娘舞劍器.張顛早悟回翔意
學書學劍雖不侔.用志凝神固無二
瓘也得筋靖得肉.聖趣誰能一蹴至
我生憂患緣知書.教兒僅使通名氏
春蚓秋蛇自結蟠.莫向兵曹甘委贄
烟薰屋漏玉軸妝.何許天風劃飛墜
讀一遺二口若鉗.大草閒臨真自愧
雖然非古空壯雄.要是逢場聊作戲
魯公懷素俱已仙.世指周奴笑羊婢
詎誇棄筆如丘山.夭閼剡藤煩嘆喟
捲還鯨錦心和平.塵席藜羹固吾事
