松陵江畔客.築室從何年
世俗徒紛紛.不知李子賢
在彼既不知.不如醉且眠
聲名衮衮誰知命.醉非愛酒眠非病
長江渾渾無古今.群山迴合來相映
呼奴沽酒不可遲.買魚斫鱠煩老妻
何必紉繩繫飛兔.百年長短空自知
直將竛虱視天地.冥冥支枕窮四時
九衢足塵土.朱門多是非
秋風老蓴鱸.扁舟何日歸
