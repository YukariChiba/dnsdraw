臣聞失旦雞.已曉猶强鳴
書生坐口窮.抵死輸血誠
嶺南貢蜜果.海道趨彤庭
黄蜂樂受職.紫鳯助揚舲
忠勤雖云至.思慮良未精
由來瘴癘鄉.不識霜雪清
土風不待講.氣象昏如酲
秔稻秔稻熱.水泉水泉腥
而况野果實.豈足奉聖明
未論體性殊.已覺面目生
食之倘有補.勞者甘如餳
政恐無裨益.所出非和平
上林寧少此.下箸安可輕
軒轅嘗百毒.上古雜神靈
武王嗜鮑魚.幾諫仗老成
芻蕘復何有.葵藿但自傾
