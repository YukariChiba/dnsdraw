先生來東都.貌如林間鶴
聞名今見之.信難塵中著
諸儒紛藏寶.人進已反卻
眇然千載事.獨與復商略
斯人昔俊豪.世故熟斟酌
冥棲二十年.不爲幽禪著
秋風有所思.木落廬山脚
豈爲菰蒓念.亦負溪友約
清霜動車輪.不復生四角
想見胸府間.天地瀉寥廓
平生杜陵老.妙處倚山閣
歲晚或相從.應分半巖壑
