贈君白紵白且鮮.絡綉機杼秋風前
爲君裁作山人衣.披雲拂石弄潺湲
贈君紙帳清且華.機綃水底溪工家
夜深擁被蝴蝶床.滿身明月卧蘆花
聊厚不爲薄.中有故人心
平生湖海交.詎得商淺深
飛鳶亭下闌干雨.蒼玉洞前斜日樹
詩來一鏃箭鋒直.直置本初何足數
恨我不與柴桑期.多君且賦羌村詩
細君迎笑兒女舞.床頭酒香鷄鶩肥
一城行色人催動.回首龍山烟翠重
敲推不定起尋君.前度莓苔千里夢
