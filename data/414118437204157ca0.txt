脩髯危肩老僊人.布袍革带烏靴巾
胸中不着半點塵.天地萬象肧腪春
扇者橘.書者栗.瓢者朮.韁而掣者葛.笠而鞭者拙
中間厖然大者雪.從我兩髯三髧一蹩躠
馿何鈍.奴何癡.前掣後鞭趣使馳
麾鞭愈急行愈遲.掣韁欲斷人馿疲
但見尻禿禿.蹄局局.欲墜不墜止鳴木
本無伎倆能噴玉.正可吞聲春草綠
先生御氣存其神.下馿步行意更真
從渠蹇材拗莫馴.超然目送八極轡鳳驂麒麟
