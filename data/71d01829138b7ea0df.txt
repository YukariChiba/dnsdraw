生當為大丈夫.斷羈羅.出泥塗.四散號呶.俶擾無隅.
埋之深淵.飄然上浮.騎龍披青雲.泛覽游八區.
經太山.絕大海.一長籲.西摩月鏡.東弄日珠.
上括天之門.直指帝所居.群仙來迎塞天衢.
食之不飫飫不盡.使人不陋複不愚.旦旦狎玉皇.
俄而散漫.斐然虛無.翕然複摶.摶久而蘇.
精神如太陽.霍然照清都.四肢為琅玕.五臟為璠璵.
顏如芙蓉.頂為醍醐.與天地相終始.浩漫為歡娛.
下顧人間.溷糞蠅蛆.
