我居城西南.渺渺水雲鄉
舟車皆十里.來往道豈長
今夏我來時.天風吹荷香
再來已孟冬.慘然天霣霜
市南兩株柳.葉盡萌已黄
乃知多事人.歲晚虛悲傷
名藍墮劫火.鞠爲瓦礫場
河橋比一新.華表照康莊
成壞莽相尋.推理海芒芒
疾豎造物兒.吾手扼其吭
砥柱天下險.一葦乃可杭
養氣倘能全.斯言豈荒唐
