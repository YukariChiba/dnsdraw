阿泰幼儻碭.勢若泛駕馬
暫別已束髮.折節殊曩者
誦書口瀾翻.晝夜曾不捨
課肯犯雪供.筆亦揮汗把
才地校優劣.不在阿儒下
平時於方兄.眇視真土苴
念翁少年日.爲學不餘暇
混俗類疎放.秉心迺儒雅
兒今頗肖吾.解笑時苟且
師匠求有餘.好書不外假
緬懷螢雪邊.力倍功更寡
可用吾季孟.直輩古班賈
