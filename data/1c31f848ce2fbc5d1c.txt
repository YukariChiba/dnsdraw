天寒村落家家忙.飯牛穫稻催滌場
燎薪炊黍呼婦子.夜半舂粟輸官倉
大兒擔囊小負槖.掃廪傾囷不須惡
縣胥里正不到門.了得官租舉家樂
去年有米不願餘.今年米白要如珠
路傍老人拍手笑.盡道官兵嫌米麤
良農飬兵與胡競.胡騎不來自亡命
田家終歲負耕縻.十農飬得一兵肥
一兵唱亂千兵隨.千家一炬無孑遺
莫飬兵.飬兵殺人人不知
