楊公三不惑.我惑兩般全.逢酒判身病.拈花盡意憐.
水生低岸沒.梅蹙小珠連.千萬紅顏輩.須驚又一年.
柳眼開渾盡.梅心動已闌.風光好時少.杯酒病中難.
學問慵都廢.聲名老更判.唯餘看花伴.未免憶長安.
失卻遊花伴.因風浪引將.柳堤遙認馬.梅徑誤尋香.
晚景行看謝.春心漸欲狂.園林都不到.何處枉風光.
