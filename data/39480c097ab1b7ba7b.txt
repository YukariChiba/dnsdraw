獨步東籬餐落菊.一幅烏紗漉浮玉
悠然謝客欲醉眠.懶拾枯枝炮脫粟
靖節先生骨已寒.回生何必須神丹
紫陽一字冠青史.名節恃此安如山
義熙一去知幾變.金鈿翠葆猶年年
我生因循顛已華.甚矣今年脫左車
嘲紅弄綠少時態.歲晚相對惟寒花
雨荒深院黄金盡.誰謂顔色埋塵沙
高風雅致隨遇見.簾外玉立橫枝斜
