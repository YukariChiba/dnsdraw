龍眠有巧手.幻出汗血駒
老衲或戒之.回向心地初
遂畫白衣仙.蘄與梵釋俱
北方四天王.亦附瞿曇居
雜以馬龍像.宿習終未除
四王名字異.且復形狀殊
信者謂其有.疑者意其無
蕩蕩天門高.誰能凌空虛
何以信不疑.取諸貝葉書
子不語怪神.從釋恐畔儒
語之且不可.筆之其可乎
因畫議及此.於公意何如
