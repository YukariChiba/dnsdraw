散員繩檢寬.暇日得放縱
天明風發屋.飛蓋怯掀弄
朋簪諾已宿.駕言盍不勇
幽禪遠城郭.伉壯塔廟涌
華鯨三擊罷.僧衆肅如拱
香秔撩鼻觀.饞沫出流湩
三生石上歌.浩劫幾丘冢
失脚今悔深.彈指昔緣重
聯裾玉連環.談端豁煩壅
草木自臭味.雨露元一壠
摩挲老瓦盆.此酌宜數共
已無繫日繩.但有思家夢
