卧疴連夏秋.爾來收藥喜
羣腴久嚼蠟.今始甘魴鯉
自非天矜憐.安得吉祥止
寄聲問何如.感此遠方弟
炯然憂愛心.諄諄見詞旨
兼饋藥籠珍.廢疾居然起
末章悼飛蝗.布陣長千里
那知自北來.今亦徧苕水
公田吏如虎.收拾無滯穗
訴傷服大刑.遑哀室如燬
古來此亂國.赤子先遭棄
北橋千萬倉.何翅敖洛峙
一粒不肯捐.肯念饑由己
謹勿傳吾詩.隙間天螻記
