庚寅仲冬之八日.與諸兄弟諸子姪
濁酒數杯菜一盆.醉後相忘見真實
誰云人閒天地窄.但覺物外山林逸
人生安能皆百年.洪崖浮邱亦浪傳
妻孥安穩雞犬樂.此外無復有神仙
甚哉世人不知足.苦積銖縷多買田
子孫賢否誰能料.近足此身難自保
舉頭問天天不應.聊向虛空一舒嘯
得一聚首便爲福.得一晌閒真是寶
但願如安樂窩中長打乖.微醺著面春拍懷
不願如荷鍤自隨死便埋.以酒爲命忘形骸
