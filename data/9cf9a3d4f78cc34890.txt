粲粲五色羽.炎方鳳之徒
青黄縞玄服.翼衛兩紱朱
仁心知閔農.常告雨霽符
我窮惟四壁.破屋無瞻烏
惠然此粲者.來集竹與梧
鏘鳴如玉佩.意欲相嬉娛
寂寞兩黎生.食菜真臞儒
小圃散春物.野桃陳雪膚
舉杯得一笑.見此紅鸞雛
高情如飛仙.未易握粟呼
胡爲去復來.眷眷豈屬吾
回翔天壤間.何必懷此都
