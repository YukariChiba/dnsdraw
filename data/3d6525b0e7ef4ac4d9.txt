長安孟春至.枯樹花亦發.憂人此時心.冷若松上雪.
自知才不堪.豈敢頻泣血.所痛無罪者.明時屢遭刖.
故山秋草多.一卷成古轍.夜來遠心起.夢見瀟湘月.
大賢冠蓋高.何事憐屑屑.不令傷弓鳥.日暮飛向越.
聞知感激語.胸中如有物.舉頭望青天.白日頭上沒.
歸來通濟裏.開戶山鼠出.中庭廣寂寥.但見薇與蕨.
無慮數尺軀.委作泉下骨.唯愁攬清鏡.不見昨日發.
願憐閨中女.晚嫁唯守節.勿惜四座言.女巧難自說.
