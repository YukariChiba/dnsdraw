束髪事明主.遇合誠獨難
譬彼佩犢翁.穮蓘功貴完
明府真權奇.汗溝沫流丹
雅意獨當御.未享苜蓿盤
詔許上紫殿.占對隨孔鸞
底事寢不報.鼓船下風湍
顧兹未逢年.于我頗復安
治道貴清凈.稚耋家相歡
桁楊生木鷄.榛蕪薙西園
方塘毎製芰.澤畔思紉蘭
靈修方布席.下詔應賜環
勿墮逐臣淚.去躡青雲端
