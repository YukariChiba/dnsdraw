垂拱開成化.愔愔雅樂全.千官方就日.四海忽無天.
堯舜非傳子.殷周但蔔年.聖功青史外.刊石在陵前.
代以無為理.車書萬國同.繼兄還付弟.授聖悉推公.
雲霧疑無日.笳簫別起風.金莖難複見.寒露落空中.
龍歸攀不得.髯在侍臣邊.徹奠新阡起.登山吉從全.
關河佳氣散.夷夏哭聲連.寂寞玄宮閉.朝昏千萬年.
