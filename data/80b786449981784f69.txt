有虞夫人哭虞后.淑女何事又傷離.竹上淚跡生不盡
寄哀雲和五十絲.雲和終奏鈞天曲
乍聽寶琴遙嗣續.三湘測測流急綠
秋夜露寒蜀帝飛.楓林月斜楚臣宿
更疑川宮日黃昏.闇攜女手殷勤言
環珮玲瓏有無間.終疑既遠雙悄悄
蒼梧舊雲豈難召.老猨心寒不可嘯
目眄眄兮意蹉跎.魂騰騰兮驚秋波
曲一盡兮憶再奏.衆弦不聲且如何
