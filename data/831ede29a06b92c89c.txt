我昨在衡山.傷心衢路側
豈知得此地.一坐數千息
易安生痛定.過美出饑迫
誓言如齊侯.常戒在莒厄
要將萬里身.獨面九年壁
如何不己奈.開窗玩霏碧
招呼面前山.浮翠落衾席
一笑等兒戲.都忘雪侵幘
人生何不娛.今夕定何夕
向來萬頃胸.餘地吞七澤
念此亦細事.未遽瑕生璧
聊使山中人.永記山下客
