樓閣鬰穹窿.清都幸此逢
兔藏賢令井.鯨吼貳卿鍾
花覆瑤臺暗.香飄寶鼎濃
仙居赤城洞.人住玉霄峰
棋響風敲竹.琴棲月在松
雲霞隨步武.猿鶴伴從容
湖漲銷千尺.山浮黛色重
人間真福地.物外是靈蹤
鷲嶺標香剎.蛟溪接近封
枌榆偏在念.桑梓更惟恭
學道功成就.沖霄願必從
他年隨羽化.橫跨葛坡龍
