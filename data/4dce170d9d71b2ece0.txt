九區混軌文.正宁垂衣裳
公家轉洪鈞.一氣斡混茫
蠻夷奉琛貢.月窟東扶桑
至今有遺黎.盛德登樂章
溢慶久愈衍.丹穴俱鸞凰
祖烈肖挺挺.德音續琅琅
尊彜琢璠璵.薦廟流中黄
銅符專城居.健翼翕不張
黼座錄故家.雲路登方將
省寺窺步武.禁闥覘翱翔
相門出鼎槐.八葉有前芳
一樗無所材.擁腫蔽道傍
門戶岌重大.俛首慙肯堂
得邑萬山間.晝夜鞭跛䍧
斗升頼急養.山海祈深藏
古人重己知.漆炭固未償
靴板庭趨初.躔宿望煌煌
委身大爐冶.正懼呵不祥
丹鼎儻可舐.鷄犬同飛揚
