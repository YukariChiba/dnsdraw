圩氓築敗圩.飽腹無粟菽
强扶南畝犁.辛苦望一熟
插秧在中田.秋來半黄綠
白雨忽翻盆.積潦囓圩腹
波頭卷春雷.洶涌裂坤軸
倉皇未出門.白水已半屋
攀椽栖木杪.寢飯雜鵝鶩
客行艤孤舟.繫纜怯水宿
叩門乞燈火.父老迎我哭
我亦一酸鼻.軟語聊撫祝
老稚且相收.慎勿輒棄逐
行看散陳紅.官倉有餘粟
救爾無遠謀.每飯慚食肉
