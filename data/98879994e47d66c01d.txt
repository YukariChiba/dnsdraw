黔巫之南谿水茲.山粗石惡不可治
崇寧邊臣務廣地.山刊石斷林木斯
其間掌許號爲郡.如以土偶安須眉
中州人物猶此任.纍臣舍是夫何詞
况於風氣少疵癘.且幸習俗無澆漓
飽餐賤米溫舊讀.書味雋永忘其疲
坐看歲龍度丑戌.幾見秋月弦虛危
都梁有吏雲端來.持書火急如符移
美人家在九芙蓉.門牆突兀那可窺
聯緘累牘夢邪非.一年兩度劃見之
我詩但能愈君疾.君解與世醫狂癡
乖逢休戚信有命.嘆上不使非知醫
