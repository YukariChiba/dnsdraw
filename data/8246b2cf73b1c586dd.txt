古龍水底鳴素秋.江雲不飛江賈愁
金陵舊族天祿游.家有善笛能娛侯
憶侯前年罷姑孰.自買蘄州飽霜竹
腮肥頂瘦裁青玉.鑽鑿商聲五音足
牛渚磯邊夜泊時.平波不起月中吹
老魚跳舞龜出泥.雌蛟怨泣雄鼉悲
新還中都人罕知.交親奏酒隔簾幃
丹脣一發妙響馳.醉客欲見寧非癡
昨夜劉郎辭玉巵.主人勤謝當勿疑
渠今纏瘧尚苦羸.他日海蟾圓未遲
圓未遲.凉肝脾
畏肝熱.生腦脂
生脛脂.不得窺
