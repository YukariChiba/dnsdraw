緬想封唐處.實惟建國初.俯察伊晉野.仰觀乃參虛.
井邑龍斯躍.城池鳳翔餘.林塘猶沛澤.台榭宛舊居.
運革祚中否.時遷命茲符.顧循承丕構.怵惕多憂虞.
尚恐威不逮.複慮化未孚.豈徒勞轍跡.所期訓戎車.
習俗問黎人.親巡慰裏閭.永言念成功.頌德臨康衢.
長懷經綸日.歎息履庭隅.艱難安可忘.欲去良踟躕.
