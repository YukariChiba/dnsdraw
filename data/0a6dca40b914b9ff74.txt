江梅丈人行.歲寒固天姿
蠟梅微著色.標致亦背時
胡然此柔嘉.支本僅自持
乃以平地尺.氣與松篁夷
粹然金玉相.承以翠羽儀
獨立萬槁中.冰膠雪垂垂
水仙誰强名.相宜未相知
刻畫近脂粉.而况山谷詩
吾聞抱太和.未易形似窺
當其自英華.造物且霽威
平生恨剛褊.未老齒髮衰
掇花置膽瓶.吾今得吾師
