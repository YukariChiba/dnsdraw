堂上不合青楓起煙霧.牆間江山更疑誤
千巖萬壑眩明滅.暖翠浮嵐滿窗戶
峴山鼎列屹相望.發地撐空鶱欲翔
一峯拔起羣山上.嶪若紫蓋相雄長
仙山佛國住杳靄.晨煙暮雲追戃恍
良工妙與山寫真.詩中有畫須詩人
誦君清詩對畫壁.承蜩斲鼻俱疑神
知君懷古有高趣.我擥襄山識佳處
願抄此詩謄此圖.開卷時時揖羊杜
