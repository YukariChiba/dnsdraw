美酒名花並.無情即易忘
小槽應注瀑.大樹欲殘籹
雖則通達道.其如隔繚牆
寄人慚大庾.求伴媿高陽
好傍枝間醉.時聞盞面香
已勤賡唱久.未覩肆筵長
月下疎疎映.風餘片片狂
可憐花似雪.那得酒如湘
夢作瑶林去.斟浮玉斚光
八仙當避席.百卉定羞芳
莫待松醪碧.休尋蜜萼黄
風流貴公子.火急傚原嘗
