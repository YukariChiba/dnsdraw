夜闌缺月浸寒潭.亂山倒影空中涵
此時萬籟寂無語.碧雲鬰結如晴嵐
可人已趁春風去.舉盃對影成三三
割席賦詩鬭擊鉢.舟中醉卧推枕函
紅塵瞇目空相蒙.千金市駿輕花驄
何如濃墨恣揮灑.筆鋒掃退江文通
錦繡叢中燕鶑侶.惜花愛作風光主
何如揮麈共清談.朝訪安石暮夷甫
焚香燒燭恣狂吟.管甚鼕鼕催五鼓
