新詩解人頤.秀若披雲鬟
突然不可揖.平地翻波瀾
褰衣媿招携.每見輒汗顔
況茲天際遊.物理知難攀
一來金陵居.終歲不得閒
勝踐固疇昔.欲往獨見刪
命駕等人爾.底事獨我慳
豈非勒移靈.不許污名山
因詩想其人.愛來直仍彎
裂臍那復惜.頓足已滯頑
清甘似可飽.忽遽誰其還
何當强扶老.寄迹雲霞間
要須君意果.莫遣我盟寒
曉來雨脚斷.去夢已班班
