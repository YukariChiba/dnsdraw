阿羅漢具大神通.飛錫凌空如履實
渺然巨浸與天永.戲躡一杯能徑渡
云何溪澗咫尺間.乃有種種難涉相
前者己濟氣怡然.後者将涉有難色
老病扶攜壯者負.足探策引褰衣裾
秘其神力不示人.如畏黄蘖所訶責
我觀一切諸有情.咸具神通并妙用
空中示現十八變.正眼觀時非吉祥
善哉摩詰老畫師.能以毫墨作佛亊
稽首十六大聲聞.皆悉回心等正覺
