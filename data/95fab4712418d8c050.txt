瘴海夜成焰.鬼關晝常陰
柵廬餘百家.間見椰子林
居人例推髻.豹狼而衣襟
語言不可讀.冥目以意尋
居然不可解.欲問返如瘖
君持使者節.風彩動雲岑
軒渠笑時語.萬籟轉笙琴
余方卧圜土.跫然欣足音
相逢春脱手.歸意不可擒
便覺暮雨山.掃空煙翠深
袍袴洗羊負.項背逃芒針
乃爾徑去亟.翩翩出籠禽
津渡已撾鼓.高帆摩天心
行矣勿作惡.萬事付醉吟
當會西林下.相對說如今
