少有王子癖.長憐此君雅
常嫌地喧窄.不敢謀瀟灑
昨日山客來.勸我栽砌下
感荷知我心.遂得移遶舍
其中置磐石.可以措尊斚
于此更一座.以待違名者
山禽時復來.清囀如郊野
其餘即無見.不辨春與夏
吾惟厭時俗.人亦來者寡
順然兩無議.外譽焉足假
新筍漸盈尺.新枝已鋪瓦
燕雀勿相驚.深沈似隆夏
