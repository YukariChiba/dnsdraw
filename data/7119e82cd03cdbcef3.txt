次山心地平如鏡.照海照毛無少賸
劉公訶之昏霧蒙.張公磨之復清瑩
張劉皆是善知識.大黄甘草各醫病
驚起荷山大字遂.𤤮瓏撞鐘山答應
夜燈午梵賽心願.望歸引領如鶴頸
一朝骨祖在面前.笑不成聲兩目瞪
小兒化去聊折災.婦翁告殂適其命
但得夫妻各身健.回觀閣中夜鳴磬
欲知成佛妙法門.不與人爭是捷徑
