己卯至庚辰.仲夏晦之暮.吾齒右排上.一齒脫而去.
呼吸缺吾防.咀嚼欠吾助.年龠惜不返.日馭走為蠹.
唇亡得無寒.舌在從何訴.輔車宜長依.發膚可增懼.
不須考前古.聊且為近喻.有如雲中雨.雨散絕回顧.
有如枝上葉.葉脫難再附.白髮非獨愁.紅顏豈私駐.
何必鬱九回.何必牽百慮.開尊複開懷.引筆作長句.
