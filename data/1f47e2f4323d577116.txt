秋光未爲老.老桂開牆隈
雖與春風背.依吐心未灰
香浮玉宇遠.體破金粟微
詩翁被花惱.深夜燈重吹
今朝恰重九.更瀉茱萸巵
霜螯未堪把.菊蕊青滿畦
景物自冉冉.氣候猶遲遲
對花莫冷淡.行樂姑隨時
清歡既易遇.不飲復何爲
兄弟琴瑟合.子姪鴻雁隨
月明人影散.泚筆賡新詩
詩力籋天馬.不可銜勒羈
詩壇峻極謝推轂.莫學檀公三十六
