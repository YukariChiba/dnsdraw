秋晚送歸客.別酒風前酣
一揖不回歸.撇然就征驂
挽裾問客故.捨我何其甘
客言有慈母.三歲淮之南
今將拜嘉慶.歸心劇風帆
薄親厚他人.倒置理豈堪
顧予失所問.汗顔爲客慚
客生富豪家.妙年穿青衫
初仕已絕足.不與群駑參
掾邑尚牽制.逸驥受轡銜
縱之使自馳.萬里日可貪
持此作親壽.行矣毋少淹
