我來淮陰城.千江萬山無不經
山青水碧千萬丈.奇峯急派何縱橫
又聞九華山.山頂連青冥
太白有逸韻.使我西南行
一步一攀策.前行正雞鳴
陰雲冉冉忽飛起.千里萬里危崢嶸
譬如天之有日蝕.使我昏沈猶不明
人家敲鏡救不得.光陰却屬貪狼星
恨亦不能通.言亦不足聽
長鞭揮馬出門去.是以九華爲不平
