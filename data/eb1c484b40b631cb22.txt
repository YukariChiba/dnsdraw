前年姚令下陽羡.老夫爲賦銅官山
飄飄道人今復往.有如孤雲誰可攀
三尺古琴膝上彈.一杯龍水刀無環
藥嚢空空何所有.獨抱冲氣參人寰
人生富貴無金丹.須臾白骨凋朱顔
何爲愁苦強作樂.逍遥不去烟霞間
吾昔東遊豈無意.腰下銅章初不關
至今山水尚可想.斷夢時向荆谿還
安得此身如白鶴.飛與道人天外閑
路逢仙友若相問.爲道綠髪今斕斑
