君子重出處.兒女多依違
孰知退有義.一辭若發機
刑部今其人.識遠渺造微
時方事疾走.而我心獨非
老色未上面.健筆駃于飛
宛然傲霜菊.燦燦黄金輝
勉留鵷鷺行.夫豈少輕肥
一麾即得請.衆目駭見稀
了不露纖芥.舒卷流清山徽
凉風稱歸棹.灝氣浥征衣
婆娑慰邱園.咳唾落珠璣
因風來錦囊.猶足慰依依
