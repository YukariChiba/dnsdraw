霜皮圍四十.水擊黑三千
山河歸整頓.天地入陶甄
但存忠貫日.未問寫凌烟
遠吸金莖露.高攀玉井蓮
風度優囊笏.恩光遶賜鞭
李唐光夾日.炎漢赫中天
共承天柱折.獨斡斗杓旋
懷古歌鴻雁.傷今拜杜鵑
王氣周旋內.胡塵笑語邊
浮雲開斥堠.飛鳥避戈鋋
蜀道開天險.雄誇億萬年
停空蟠瑞氣.蓋代出真賢
國多艱難盡.公歸早晚遄
願爲元結頌.磨石待高鎸
