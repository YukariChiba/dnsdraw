烊銅作梁劍棧編.峽江百丈青雲緣
峽山鳥道飛翩翩.蜀仙自得壺中天
丈人口訣誰與傳.青城一炷心香烟
縈藤絡蔓紫翠牽.清河鍊師天上仙
玉華樓高瞰平川.白日下界黑鬼纏
帝曰汝往予詳延.鼎轉九丹書八篇
清風來翔明月前.夏日不暍冬不綿
青騾白鶴忘歲年.是家仙種張祖先
椒子紅熟丹浴泉.釀成白酒斗十千
先生日日貪醉眠.爲我寄語來日邊
