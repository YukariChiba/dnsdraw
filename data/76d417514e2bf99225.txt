春意送殘臘.春晴融小洲.蒲茸才簇岸.柳頰已遮樓.
便有杯觴興.可據羈旅愁.鳧鷖亦相狎.盡日戲清流.
清流環綠筱.清景媚虹橋.鶯刷初遷羽.莎拳擬拆苗.
細沙擢暖岸.淑景動和飆.倍憶同袍侶.相歡倒一瓢.
一瓢歡自足.一日興偏多.幽意人先賞.疏叢蝶未過.
知音新句苦.窺沼醉顏酡.萬慮從相擬.今朝欲奈何.
