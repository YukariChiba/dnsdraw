尹公起宣城.謂是金閨彥
失脚簿領叢.斜飛集州縣
南陵枌榆地.妙年試雄剸
還將舊棠陰.來作清溪掾
近來多政學.誤製好東絹
我公有淵源.家學富經傳
四明炯清水.玉映崑山片
以茲撫凋瘵.精神皎如練
囷倉出毫末.德化速郵傳
到官未百日.惻惻庭闈戀
花外想安車.戲舞斑衣緣
推此壽斯民.童髦劇歡忭
我亦囿陶鈞.有道恥貧賤
洗眼看政成.携上金鑾殿
