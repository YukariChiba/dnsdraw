父母生汝期望汝.地闊天寬從著步
霜葉飛紅橙橘黄.一笠西風正宜路
送汝出門不肯行.低頭進前出苦語
雙親雖安身已高.菽水爲歡盍朝暮
夏初奉命見兩山.往還恨不身生羽
如今又爲千里行.直是戀慕難輕去
有不忍聽手撫背.至哉天理人倫處
我豈欲汝寸步離.事有乘機恐差誤
晚年正欲汝有成.此行倘與心相副
皺皮瘦骨便精神.當爲汝喜非汝懼
不妨安穩趁前程.但及梅花時歸學萊舞
