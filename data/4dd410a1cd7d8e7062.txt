昔我從仲父.三年在河內
春游丹水上.花木弄粉黛
人誇走馬來.盡眼看沒背
薄暮半醉歸.插花紅簇隊
使君今少年.時往勸耕耒
安行過樹下.野杏正破纇
何不學山公.酩酊還倒載
令人知使君.心膽不瑣碎
切莫懲婦翁.慷慨臨并代
一朝由謗謫.雖去民苦愛
實計幸不幸.豈較進與退
因書寄此懷.繩墨老且悔
