好官易得忙不得.好人難做須著力
汝要作好官.令公書考不可鑽
借令巧鑽得.遺臭千載心爲寒
汝要作好人.東家也是橫目民
選官無選處.却與天地長青春
老夫今年六十四.大兒壯歲初筮仕
先人門戶冷如冰.豈不願汝取高位
高位莫愛渠.愛了高位失丈夫
老夫老則老.官職不要討
白頭官裏捉出來.生愁無面見草萊
老夫不足學.聖賢有前作
譬如著棋著到國手時.國手頭上猶更儘有著
