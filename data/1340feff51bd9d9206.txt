已流之水不可以復回.已往之日不可以復來
唯有野外籬邊之黄菊.年年歲歲見花開
君如此菊不我厭.處處相逢同酒杯
三年喪亂那可說.君頭已白我齒缺
高才抑塞久未用.坐守松檜凌霜雪
君今又作章貢游.我猶少忍住筠州
破屋不憂遭鬼瞰.端坐或恐貽神羞
求田問舍古所歎.敢有遠去惟身謀
爲約嶺南三數子.明年乘興欲東流
