寶山最佳處.突兀三茅堂
幽襟翫岩穴.散脚登崇岡
梅亭雖未花.自覺草樹香
午陰布修幹.禽鳥時來翔
下視江海波.風煙渺茫茫
貞石披妙詞.摩挲有餘光
吾身已塵土.乃得閒相羊
羽人復能吟.煎茗邀山房
意勝神頓適.俗遠慮兼忘
乃知軒裳縶.自苦升斗藏
饑餓非難忍.歲月空帝鄉
揮手下山去.餘情滿秋陽
