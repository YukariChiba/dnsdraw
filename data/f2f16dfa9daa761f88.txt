餘景避世讙.棲遲在丘壑
公子引車騎.相訪南山崿
長離舞員嵩.同爲九皐鶴
晚節雖殊途.彷彿當年樂
間關幽鳥哢.凌亂餘花落
春風豈有意.羣生自回薄
夙昔欽二妙.聯函得佳作
顧予非季子.何足聞古樂
葩華玩洒藻.銀鈎窺雅愽
故知霄鴻意.不爲塵埃鑠
吾蚤拙世用.投老更衰索
慚無錦繡叚.何由報金錯
