境濁常鮮愜.事難獲易欣
皎月當中秋.覘候每倦勤
扁舟泊沙岸.是夕無纖雲
冷侵碧琉璃.又如爛鎔銀
十年五年無.千里萬里明
對此欲不飲.恐觸蟾兔嗔
尊空更重看.徐步長江濱
大魚時撥剌.宿鷺聯拳驚
可無橫吹者.或有琵琶人
領覽此奇絕.但怕添愁新
頗欲從冰娥.暫陪白玉輪
載我到廣寒.一醉羅襪塵
歸來閉閣卧.耿耿雞未晨
顧瞻篷窗間.尚餘半金盆
