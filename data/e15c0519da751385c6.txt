子牟在江海.心存魏闕下
君居雖遠方.不忘朝廷者
築室負郊郭.虛堂連廣厦
浮梁江湖間.風物最蕭灑
官罷得優閒.一到休車馬
開軒命賓客.棋壺雜觴斝
園亭助登覽.山川入騷雅
霄漢不可跂.惓惓誰能捨
目睇西北雲.丹成此傾瀉
出還擁旌旟.歸復傲林野
真得吏隠趣.豈累榮名假
宦遊羈紲中.適意如君寡
