群盜方為梗.分符奏未寧.黃巾攻郡邑.白梃掠生靈.
塵土周畿暗.瘡痍汝水腥.一凶雖剪滅.數縣尚凋零.
理必資寬猛.謀須藉典刑.與能才物論.慎選忽天庭.
官品尊台秩.山河擁福星.虎知應去境.牛在肯全形.
舊政窮人瘼.新銜展武經.關防秋草白.城壁晚峰青.
破膽期來複.迷魂想待醒.魯山行縣後.聊為奠惟馨.
