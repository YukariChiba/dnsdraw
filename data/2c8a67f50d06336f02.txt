寄隱霜台客.相思粉署人.崔子向
誠知阡陌近.無奈別離頻.皇甫曾
夜色迷雙樹.鐘聲警四鄰.鄭說
散才徒仰鮑.歸夢遠知秦.臺上
雨帶清笳發.花驚夕漏春.皎然
招搖隨步錫.仿佛聽行輪.崔子向
要路推高足.空林寄一身.皇甫曾
盛名知獨擅.良會憶相親.鄭說
稍滌心中垢.都遺陌上塵.崔子向
今宵此堂集.何事少遺民.皎然
