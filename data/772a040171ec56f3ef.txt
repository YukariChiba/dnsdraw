五着匡山屐.三息紫霄陰
龔聞耶舍塔.勢吞天姥岑
俯窺雕鶚背.上聆鐘梵音
未航蕭梁葦.峻風先少林
靈骨化大璐.鉅名偕南金
松門欲牽葉.苦雨毎見臨
才公三衢秀.古貌又古心
老胡即渠是.宴坐藏幽深
何用登紫霄.自足披煩襟
我過避秦客.茗椀來相尋
真成虎溪笑.稍寬梁甫吟
衲子歎雌伏.道師非陸沉
世多石窟病.須下鼓山針
