老火薪烝鼎竈然.柔金低伏聽燔煎
虛窗疊巘攢三崿.冷枕清飚直萬錢
俛仰生涯恃林井.包纏冠紱哂毹氈
朝蠅夕蜹嗟何集.山雪河冰渴沃湔
子夜凉生秋思肇.午時炎熾赫羲鮮
蔭饒華桷單絺叟.嬉愛清川泳月船
巾幨垢氛勤靧濯.菓肴剖剝萃新妍
芸夫望望瞻雲漢.鋜鶴聲聲唳碧天
瀑水何山千尺瀉.洗心安得賞懸泉
