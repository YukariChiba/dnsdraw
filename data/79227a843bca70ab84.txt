江山互映带.竹樹渺隠見
居人江山閒.安處忘古縣
泊舟穴子初.舊觀儼自薦
𡻊山高攙雲.雲際抹深靛
慰我塵埃容.嘉此煙雨面
山脚慣奔走.尉曹分卑賤
縣人應指似.鬢改顔狀變
漂零渠未知.憂患嘗欲遍
俛仰二十年.轉眄閲蜚電
故人半在亡.在者或海甸
明朝理去楫.山影暝江練
安得人如山.來往長相見
