懶者常似靜.靜豈懶者徒
拙則近於直.而直豈拙歟
夫子靜且直.雍容時卷舒
嗟我復何爲.相得歡有餘
我本不違世.而世與我殊
拙於林間鳩.懶於冰底魚
人皆笑其狂.子獨憐其愚
直者有時信.靜者不終居
而我懶拙病.不受砭藥除
臨行怪酒薄.已與別淚俱
後會豈無時.遂恐出處疏
惟應故山夢.隨子到吾廬
