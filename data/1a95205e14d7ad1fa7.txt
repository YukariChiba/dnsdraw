李杜之爲詩.句亦模山水
錢郎之爲詩.旨類圖神鬼
諷刺義不明.風雅猶不委
於鑠白樂天.崛起冠唐賢
下視十九章.上踵三百篇
句句歸勸誡.首首成規箴
謇諤賀雨詩.激切秦中吟
樂府五十章.譎諫何幽深
美哉詩人作.展矣君子心
豈顧鑠金口.志遏亂雅音
齪齪無識徒.鄙這元白體
良玉爲碔砆.人參呼荒苨
須知百世下.自有知音者
所以長慶集.于今滿朝野
