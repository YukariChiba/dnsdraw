客舟逝將西.日夜西北風
維舟罷行役.坐令鬢如蓬
偶從二三子.步上百尺臺
雲烟遍原隰.惝恍令人哀
山中難久居.浮沉在城郭
欲學揚子雲.避世天祿閣
浮木寄流水.行止非所期
何須自爲計.水當爲我移
外物不可必.惟此方寸心
心中有樂事.手付瑟與琴
夜吟感秋詩.惜此芳物零
幽人亦多思.起坐再三聽
白駒在空林.瓶罄有耻罍
盡我一杯酒.愁思如雲頹
