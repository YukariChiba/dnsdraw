山間非吾心.物表翼所托.振衣超煩滓.策杖追岑壑.
絕地窮岈.造天究盤礴.邇臨煙霞積.逖睇宇宙廓.
俯驚白雲湧.仰駭飛泉落.苔濃鮮翠屏.松古麗丹崿.
目冀睹喬羨.心希馭龍鶴.乃知巢由情.豈伊猿鳥樂.
茲山何獨秀.萬仞倚昊蒼.晨躋煙霞趾.夕憩靈仙場.
俯觀海上月.坐弄浮雲翔.松風振雅音.桂露含晴光.
不出六合外.超然萬累忘.信彼古來士.岩棲道彌彰.
