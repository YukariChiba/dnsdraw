高嶺峻棱棱.細泉流亹亹.勢分合不得.東西隨所委.
悠悠草蔓底.濺濺石罅裏.分流來幾年.晝夜兩如此.
朝宗遠不及.去海三千里.浸潤小無功.山苗長旱死.
縈紆用無所.奔迫流不已.唯作嗚咽聲.夜入行人耳.
有源殊不竭.無坎終難止.同出而異流.君看何所似.
有似骨肉親.派別從茲始.又似勢利交.波瀾相背起.
所以贈君詩.將君何所比.不比山上泉.比君井中水.
