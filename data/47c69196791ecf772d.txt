常年寡游從.所值必名勝
歷談或忘言.分袂每敗興
旁觀固多賢.此唱彼不應
十手競譏笑.薰蕕亦其稱
豈謂落市朝.失馬同墮甑
棲遲理舊廬.竹几得深凭
君侯意有餘.能來步幽磴
譬如須陀洹.果位當自證
可無一言要.開我所愚懜
相看檄司文.何由駐征鐙
無酒信云乏.有酒又若剩
積雨凉氣新.老病眼空瞪
