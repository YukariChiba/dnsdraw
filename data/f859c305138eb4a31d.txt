有酒有酒雞初鳴.夜長睡足神慮清.悄然危坐心不平.
胡為沉濁以升清.矗然分畫高下程.天蒸地鬱群動萌.
有酒有酒東方明.一杯既進吞元精.尚思天地之始名.
胡山高屹崒海泓澄.胡不日車杲杲晝夜行.
有酒有酒兮湛淥波.飲將愉兮氣彌和.念萬古之紛羅.
炎始暴耶.蚩尤熾耶.軒轅戰耶.不得已耶.仁耶.
禹功大耶.人戴之耶.益不逮耶.啟能德耶.家天下耶.
嗚呼遠堯舜之日耶.何棄舜之速耶.辛癸虐耶.湯武革耶.
順天意耶.公天下耶.踵夏榮嗣.私其公耶.並建萬國.
二代而隕.守不仁耶.漢魏而降.乘其機耶.短長理亂.
我可奈何兮一杯又進歌且歌.
有酒有酒兮黯兮溟.仰天大呼兮.天漫漫兮高兮青.
高兮漫兮吾孰知天否與靈.取人之仰者.
蛇噴雲而出穴.虎嘯風兮屢鳴.汙高巢而鳳去兮.
人懼愁兮戴榮.天寂默兮無聲.嗚呼.天在雲之上兮.
有酒有酒香滿尊.君寧不飲開君顏.豈不知君飲此心恨.
筋疲力竭波更大.鰭燋甲裂身已幹.有翼勸爾升九天.
螗蜋雖怒誰爾懼.鶡旦雖啼誰爾憐.摶空意遠風來壯.
有酒有酒歌且哀.江春例早多早梅.櫻桃桃李相續開.
四月清和豔殘卉.芍藥翻紅蒲映水.夏龍痡毒雷雨多.
筍牙成竹冒霜雪.榴花落地還銷歇.萬古盈虧相逐行.
霜霰過兮複奈何.靈芝夐絕荊棘多.荊棘多兮可奈何.
有酒有酒方爛漫.飲酣拔劍心眼亂.聲若雷砰目流電.
嗚呼.風後力牧得親見.我可奈何兮又進一杯除健羨.
有酒有酒兮告臨江.風漫漫兮波長.渺渺兮注海.
陰火然兮眾族沸渭.颶風作兮晝夜倡狂.顧千珍與萬怪兮.
有酒有酒兮日將落.餘光委照在林薄.陽烏撩亂兮屋上棲.
我可奈何兮時既昏.一杯又進兮聊處廓.
有酒有酒兮再祝.祝予心兮何欲.欲天泰而地寧.
欲日盛而星微兮.欲滋蘭而殲毒.欲人欲而天從.
