我皇盛文物.道化天地先.鞭撻走神鬼.玉帛禮山川.
忽下袁州使.來遊紫洞前.青羊得處所.白鶴x時年.
虔懇飛龍記.昭彰化鳥篇.x風半山水.x氣總雲煙.
光抱升中日.霞明五色天.山橫翠微外.室在綠潭邊.
緹幕灰初庪.焚林火欲然.年光著草樹.春色換山泉.
伊水來何日.嵩岩去幾千.山疑小天下.人是會神仙.
葉令乘鳧入.浮丘駕鶴旋.麻姑幾年歲.三見海成田.
