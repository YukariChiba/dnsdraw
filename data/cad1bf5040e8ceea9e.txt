脫屣將相守沖謙.唯於山水獨不廉.枕伊背洛得勝地.
清池曲榭人所致.野趣幽芳天與添.有時轉入潭島間.
怪石釣出太湖底.珠樹移自天臺尖.崇蘭迎風綠泛豔.
渚蒲抽芽劍脊動.岸荻迸筍錐頭銛.攜觴命侶極永日.
此會雖數心無厭.人皆置莊身不到.富貴難與逍遙兼.
唯公出處得自在.決就放曠辭炎炎.座賓盡歡恣談謔.
