武皇開疆三萬里.滇池初穿柏梁起
更鑄仙人承露盤.萬歳千秋奉天子
當時謾說邜金刀.誰知更有當塗高
銅雀臺高阿瞞死.八方才人閙如蟻
玉井綺欄心未厭.猶取金仙着前殿
金仙辭漢憶漢主.登車殷勤垂玉筯
獨捧金盤出故宫.回頭忍看咸陽樹
魏宫羣臣眼親見.朝着魏冠暮歸晉
可憐長安肉食兒.不如頑銅猶有知
