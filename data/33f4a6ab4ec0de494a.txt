欃槍初疑附.直爲饑所驅
酸寒仰鼻息.飛走受指呼
邊臣失駕馭.積漸驕灌夫
一朝怒螳臂.跳踉何其愚
李陵出偏師.斃之如拉枯
零落殘部曲.相與奉楊姑
去爲韃行省.蟠據兖鄲區
其子少而黠.亦頗涉獵書
耻父污國史.諱人呼逆雛
拜表舉全齊.獻之王會圖
遂救東隅失.許稱南面孤
功名雖不終.忠孝焉可誣
不知戰場內.曾有廟貌無
吾嘗草二麻.何處陳束芻
