去年陰山雪.平地三尺餘
人言土中蝗.入土不用驅
今年歲枯旱.野食無豆蔬
西來三尺蝗.舊歲雪不如
秋田有遺秉.未足飽一夫
細雨生穀芽.屯雲幾時舒
群兇劇豺虎.諸將勞驅除
横尸作京觀.流血如决渠
高穹厭殺氣.荆棘滿郊墟
尚復此恒雨.未知當何如
豈欲令斯民.竟死不少紓
天亦念赤子.理豈有是歟
會當開晴雲.却返羲和車
我廩雖巳殫.我地尚可鋤
庶用種宿麥.更作來歲儲
