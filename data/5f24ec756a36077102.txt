雪片冬深玩易編.正公和氣理尤渾
八分寫就龍蛇走.巖藤澗樹常蜒蜿
蓮蕩飄裾紫陽學.歸來拂拭莓苔痕
巖前世事幾興廢.道無今古終長存
新來五馬栽桃李.生平伊洛期窮源
下車一笑撫江閣.片心飛度蒼崖根
生香動蕩滿幽谷.秋叢濯雨抽蘭蓀
露華滴晴舞夜鶴.雲葉卷霽吟朝猿
衰翁白首野人服.不愛市井憐山村
太守招來說好語.翠蘿有路猶堪捫
聽終不敢謝疲苶.瘦筇强拄巖檐門
遺書欲傍梅花讀.祇恐使人昭昭己昏昏
