羌若人兮大带而深衣.張拱徐趨兮儼乎其若思
動有則兮神定.澹無欲兮心夷
便儇嶔巇之紛吾前兮.醢雞起滅
忠信傳習之省吾躬兮.聖賢我師
伊春陽之冉冉兮.生意方懋
何雪霜之不仁兮.荃蘭遽萎
搴三后之純英兮.時不得而榮瘁
抱太極而永歸兮.哀與我之其誰
雲沈沈兮凄巘.風稜稜兮斷澌
長田長田兮.寂寂永夜
暢旨獨立兮.千古名垂
