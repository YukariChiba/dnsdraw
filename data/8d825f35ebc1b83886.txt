人物久衰謝.斯文寄渺茫
先生推老成.詞采今擅場
交遊數輩行.猶及晁與張
大坡渺雲漢.小坡與相羊
豈兹絲綸手.不入鵷鷺行
爾來南中守.雨露新漢章
南中俱樂土.佩带安農桑
銅花秀鎧甲.芝菌生桁楊
霜林荔子熟.釀瓮千家香
使君嘯鈴閣.賓客醉高堂
古來多循吏.治行何曾彰
願公飲無何.坐使斯民康
