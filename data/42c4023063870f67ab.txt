小人真闇事.閑退豈公難
道大吾何病.言深聽者寒
憂時雖早白.駐世有還丹
得酒相逢樂.無心所遇安
去年行萬里.蜀路走千盤
投老身彌健.登山意未闌
西游爲櫻筍.東道盡鵷鸞
杖屨携兒去.園亭借客看
折花斑竹寺.弄水石樓灘
鬻馬衰憐白.驚雷怯笑韓
蘚書標洞府.松蓋偃天壇
試與劉夫子.重尋靖長官
