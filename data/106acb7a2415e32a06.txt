道人兀坐雲巖山.雲巖之雲是知己
風噓岫吸漫不知.道人之心亦如此
從地湧出煥金碧.信手拈來自奇偉
門施鐵限十五年.一旦刺頭閙籃裏
天寧古剎中闤闠.學子遊人萬其趾
世將喧靜計今昔.不信道人心似水
方圓隨器我何與.乘流即行坎當止
十字街頭鐘鼓鳴.八千偈成一彈指
今秋客公我得閑.井甘不竭囊無底
清譚要洗三載塵.肯學玉川勞送米
