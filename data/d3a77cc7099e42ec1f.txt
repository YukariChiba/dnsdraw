樂安山水佳.遊屐獨未至
復有縣佐賢.欲見形夢寐
憶昨交際初.篝燈飲文字
數卷出寶儲.三人若鼎峙
相忘略形骸.同道許氣義
間之欻半朞.仰止惟一志
咸言居官清.或說立趣異
對松悟詩玄.飲水樂書味
於此可怡悅.視彼持遊戲
芸隠示倡酬.玉川辱簡記
不敏既重慚.有礙亦每喟
牖月揖耿光.瓶梅想幽致
思苦夜無眠.吟成托郵騎
