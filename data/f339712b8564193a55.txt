層臺複道盤盤斜.馬頭冷光摇玉花
曲葆翩翩映紅日.綵旗苒苒舒晴霞
鏗鐘考鼓臺上宴.花間樓榭層層見
香霧低濛爛不收.觥籌隨酒東西轉
山銜半日王未醉.桂花蟾露滴濃翠
鼕鼕滿板敲金丸.千娥攢碧臺門閉
古銅青澁對秋曉.王樂不極將如老
孟嘗墳上牧童歌.千歲空臺長荒草
土花愁碧古甬平.陰夜鬼熒光擾擾
