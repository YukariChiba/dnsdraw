新交勝舊交.生別猶死別
饑魂散欲飛.愁腸鬰以結
去住誠兩難.主客新握別
家山杳何許.千丈高嶻嶭
試登黄甘望.百里見積雪
我甔無儲粟.我篋無重褐
妻孥幸團欒.忘此饑與渴
倚君爲大厦.顧我顔色悅
無家未易歸.無産難久歇
鄉校著我名.免在編氓列
麥田望有秋.桑葉行可掇
貰貲延餘年.空囊誰負竊
不敢久累君.去去春二月
爲我謝王戴.徽音無斷絕
