昔日錢塘布衣客.畫舸揺揺出淮北
腰間新佩青銅章.行著綠衣歸故國
漢水西流雲夢澤.髙堂老人頭未白
兄弟頻年收美科.公卿要途聲寂寂
公車薦章動盈束.萬里青雲不遺力
老夫在吳始相得.惠停髙車踐荆棘
相見怱怱如夢寐.爾來無復人間迹
子方策名在清時.霜天正可摶鵬翼
遥知後會不可期.吾心已作南山石
