人生稟一氣.自微而至著
不問富與貧.不論新與故
自有形影初.我便相親附
二子既有言.我寧無一語
汝形未生時.影復在何處
偶與我有緣.同生復同住
幸我所依人.造理仍知數
身雖未溘然.已辦周身具
得酒即忘懷.寧復顧毀譽
醒即看雲眠.目送孤鴻去
我亦得安閑.不憂還不懼
說與二子知.莫爲身外慮
