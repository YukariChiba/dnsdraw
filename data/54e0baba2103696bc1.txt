衣冠濟濟友若昆.詩書纚纚子若孫
容有玉立人照門.得無玉立物照軒
軒外清凉別乾坤.一點塵俗不得干
其間蓋有此君存.此君根性抱歲寒
初交可作久要看.主人對之忘朝昏
茶鼎烟中鑪薰燔.酒尊陰裏書帙翻
坐探物初窮道原.中有所得不自尊
與此君結終身歡.莫逆之意寓不言
行藏相約無背轅.數猶未偶姑屈蟠
峻節孤標老丘園.天假其時忽騰掀.鳳鳴龍化駭聽觀
功成不受聲利吞.白雲深處同歸根
