磨陁爲官多.曉了未更歷
今世從仕者.萬口用一律
文桉日從事.鴈鶩竊投隙
自謀脫悔吝.初肯計易劇
追逮有踵接.符牒動山積
豈念南畝民.晷刻校日力
停犁聽上命.質衣供旅食
誰定老我師.黠民幾鬼蜮
締彼刀筆吏.表裏肆狙慝
柰何食肉人.立說與推激
此論儻不破.此弊終未息
揆予閲世熟.敢此諗在職
