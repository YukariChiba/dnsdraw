好風吹我來洞天.雲山九折相回旋
蒼虬綰結鎖清潤.翠蛟飛舞鳴潺湲
一從大滌豁心目.披蒙躡徑登來賢
棲真亭結翠微頂.臨風一嘯卑塵寰
鳳鳴曉靄群籟息.龍眠夜月山雲連
雙臺疊翠鎖空洞.危峰屹柱嶄蒼煙
金堂玉室亙萬古.蘭林蕙帳餘千年
三更雨滴傍簷石.六月秋生飛玉泉
瀹泉烹玉雋餘味.但覺兩腋如飛仙
