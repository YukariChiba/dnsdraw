潁皋擘窠書棐几.玉勒銀鈎照林麓
山堂聚觀雜賢鄙.人人歡然如所欲
獨餘耆年視凝遠.就觀尚如隔羅縠
筠牀瓦枕試新涼.小雨南風正清熟
岸中一笑山答響.我亦爲君聊捧腹
晚晴軒檻亦何有.隔屋茶烟度修竹
呼童索紙賦新詩.詩成字字清如玉
人間何從有此客.滿腹精神真可掬
我慚衰老亦作詩.譬如菌芝生朽木
