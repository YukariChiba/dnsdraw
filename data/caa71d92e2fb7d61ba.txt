飄風非焚輪.觸石生孤雲
逍遙王真人.行行傲世紛
齋戒斷葷臭.日誦浮屠文
敝袍遊江海.耻與狐貉羣
吐納全真氣.鬢髮垂如銀
十年臨池學.自許登右軍
謙謙卑自牧.處約人皆忻
扁舟忽云徂.欲扳心殷殷
丈夫重訣別.兒女徒云云
常聞釋氏說.精進在慇懃
紅塵易汩沒.跋涉憊力筋
不如巢華山.修煉如老君
