予昔少年日.氣蓋里閭俠
自言似劇孟.叩門知緩急
千金已散盡.白首空四壁
烈士歎暮年.老驥悲伏櫪
妻孥真敝屣.脫棄何足惜
四大猶幻座.衣冠矧外物
一朝發無上.願老靈山宅
世事子如何.禪心久空寂
世間出世間.此道無兩得
故應入枯槁.習氣要除拂
丈夫生豈易.趣捨志匪石
當爲獅子吼.佛法無南北
