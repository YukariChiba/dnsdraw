尋常濡翰次.恨不到端溪.得自新知己.如逢舊解攜.
玩餘輕照乘.謝欲等懸黎.靜對勝凡客.閑窺憶好題.
媧天補剩石.昆劍切來泥.著指痕猶濕.停旬水未低.
呵雲潤柱礎.筆彩飲虹霓.鵒眼工諳謬.羊肝士乍刲.
連澌光比鏡.囚墨膩於.書信成池黑.吟須到日西.
正誇憂盜竊.將隱怯攀躋.捧受同交印.矜持過秉珪.
草顛終近旭.懶癖必無嵇.用合緣鸚鵡.珍應負會稽.
貞姿還落落.寒韻落淒淒.風月情相半.煙花思豈迷.
宜從方袋挈.枉把短行批.淺小金為鬥.泓澄玉作堤.
遇人依我惜.想爾與天齊.xxxxx.行時只獨齎.
