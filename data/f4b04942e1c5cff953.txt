齋誠羽衛陳.庚戌推蓂莢
靈宮容物備.清廟威儀攝
遲明導玉輿.出宿戒清堞
冥濛雲霧低.泱漭乾坤接
時雪凝九霄.金笳競三疊
來賓萬國會.受職百神協
中夜即壇壝.濃陰駁鱗鬣
及爾圭幣升.煥然星斗曄
華鍾帝樂張.法從天衢躡
端門清旭上.肆宥歡聲浹
寶圖增大號.元曆開皇刼
吉甫獨何人.詠歌揚聖業
