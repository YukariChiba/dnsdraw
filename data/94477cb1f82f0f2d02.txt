我生既駑下.且復寡見聞
時時警其愚.姻黨頼有君
自慚將且疲.不足張此軍
君乃不我棄.歡然與同羣
願學如之何.此志亦已勤
正坐未知方.所得不足云
人生所好雜.其力用是分
詞章末技耳.安能媲皇墳
而況字書學.兀兀纂說文
曷若鞭吾心.或有汗馬勳
請益恨未能.別君大江濆
長吟昌黎詩.安得身登雲
