東海十日風.巨浪碎山谷
長鯨跨十尋.宛轉在平陸
雷火從天來.砉然刳兩目
肌膚煮作油.骨節分爲屋
腥羶百里內.戶戶至厭足
我聞海上人.明珠可作燭
鯨魚復何罪.海若一何酷
從欲讒風伯.大鈞問不告
躊躕復歎息.歸咎當溟瀆
託形天地閒.獨爾有含蓄
大者不能容.小者又何益
却羨蝦魚輩.安然保家族
