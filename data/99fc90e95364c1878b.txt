登岩已寂曆.絕頂更岧嶢.響像如天近.窺臨與世遙.
悠然暢心目.萬慮一時銷.
聖遊本無跡.留此示津梁.架險知何適.遺名但不亡.
只今成佛宇.化度果難量.
二仙行自適.日月徒遷徙.不語寄手談.無心引樵子.
蒙分一丸藥.相偶窮年祀.
仙山習禪處.了知通李釋.昔作異時人.今成相對寂.
便是不二門.自生瞻仰意.
