古來文章有能奔逸氣.聳高格.清人心神.驚人魂魄.
我聞當今有李白.大獵賦.鴻猷文.嗤長卿.笑子雲.
班張所作瑣細不入耳.未知卿雲得在嗤笑限.登廬山.
登天臺.望渤海.雲垂大鵬飛.山壓巨鼇背.
中間聞道在長安.及餘戾止.君已江東訪元丹.
見說往年在翰林.胸中矛戟何森森.新詩傳在宮人口.
承恩召入凡幾回.待詔歸來仍半醉.權臣妒盛名.
且向東山為外臣.諸侯交迓馳朱輪.白璧一雙買交者.
繁花越臺上.細柳吳宮側.綠水青山知有君.
莊周萬物外.範蠡五湖間.人傳訪道滄海上.
伊餘每欲乘興往相尋.江湖擁隔勞寸心.
今朝忽遇東飛翼.寄此一章表胸臆.倘能報我一片言.
