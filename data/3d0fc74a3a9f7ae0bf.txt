予家洛城裏.況在天津畔
行年六十五.當宋之盛旦
南園臨通衢.北圃仰雙觀
雖然在京國.却如處山澗
清泉篆溝渠.茂木綉霄漢
涼風竹下來.皓月松間見
面前有芝蘭.目下無冰炭
坐上有餘歡.胸中無交戰
冬夏既不出.炎涼徒自變
榮辱既不入.富貴徒自衒
惡聞人之惡.樂道人之善
不行何趑趄.勿藥何瞑眩
誰謂金石堅.其心亦能斷
誰謂鬼神靈.其誠亦能貫
