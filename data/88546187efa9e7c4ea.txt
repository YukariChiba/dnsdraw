彼美如花人.如花復如玉
嫁作征人妻.别長歡日促
拂掠可憐粧.翠袖抱幽獨
飛狐驛使斷.交河無寸牘
春著鞏梅繁.風吹秦樹綠
草生森苯尊.誰能辨薋菉
啼裏花成子.愁間笋爲竹
雨滴翡翠帷.月上寒蛩褥
稍知狹邪遊.能忘窈窕淑
新人工參差.故人勤杼軸
慆堙爲病媒.經緯有邊幅
苦言餉夫君.夫君當熟復
告君君不知.我自蓺蘭菊
