晴空倒挂秋江平.仙人攜盤上青冥
珊瑚無根倚霄漢.影落夜水魚龍驚
流金焦土天六月.腹欲生茵頭生蝇
恍然坐我風露下.濯以三峽吞層冰
稍收瓜李入飣餖.凍酎照盌玻璃明
吳歈始作蛙蝇閙.巴管一洗鸞鳯清
孤光當天萬象出.斥去不御悲長檠
人生動如參與商.短鬚數挽驚飛霜
但願月明酒如江.與君急管催羽觴
酒酣拔劍起爲壽.劍光稜稜入牛斗.不放浮雲變蒼狗
