啄木復啄木.汝啄抑何毒
千株萬株端明松.五月六月來清風
木于汝何惡.朝朝暮暮啄
勸汝利觜宜少停.戕木之生吾忍聽.已有弋者在後亭
微蟲初何識.亦能對以臆
天子愛元元.宵衣念艱食
連年值禾饑.窮閭多菜色
縣官急督租.吏饕饑需索
啄木比刻木.何者爲可疾
木生與民生.何者爲當恤
可彈者不彈.爲我謝彼弋
