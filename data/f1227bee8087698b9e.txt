人間南北無同異.四海蒼生俱一世
借令賣友取封侯.一擲成盧亦兒戲
東平風度人所難.不將白眼看青山
少年結客知無益.老喚南山相與閑
人情自是有新故.相好乃能保朝暮
故人落井已下石.紅袖彈筝未移柱
玉巒排秀天清明.亂峰入眼心先傾
向來刎頸或蹀血.此地一笑終忘形
平生愛山心願見.喜色津津應滿面
寧愁偃蹇不受招.一鶚孤飛誰可見
