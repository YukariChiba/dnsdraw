四靈之長惟虬龍.虬龍變化故難同
三茅福地羣仙宅.靈物潛形在此中
池內仙人馴擾得.至今隠現誰能測
乘雲蠢動獨標奇.行雨嘉生皆荷力
常人競取暫從心.才出山楹兮無處尋
中使勤求深有意.欲獻明庭兮陳上瑞
初獻一龍朝魏闕.偶挹二龍離洞穴
人心龍心若符契.一去一住何神異
我睹真龍幸不驚.至誠祝龍龍好聽
但祈風雨年年順.庶使倉箱處處盈
