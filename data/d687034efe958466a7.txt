我飲半合耳.晨興不可無
千錢買一斗.衆口分須臾
月俸本有助.法許吏未俞
愍愍坐相視.饞涎落盤盂
潁潩舊乏水.粳糯貴如珠
今年利陂堨.碓聲喧里閭
典衣易鍾釜.入甕生醍醐
歡欣走童孺.左右陳肴蔬
細酌奉翁媼.餘潤霑庖厨
詰朝日南至.相戒留全壺
一家有喜色.經冬可無沽
莫怪杜拾遺.斗水寬憂虞
