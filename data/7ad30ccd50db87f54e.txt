右丞筆通妙.阮籍思玄虛
獨畫來東平.倒冠醉乘馿
力頑不肯進.俛首耳前驅
一人牽且顧.一士旁挾扶
捉鞍舉雙足.閉目忘窮途
想像得風度.纖悉古衣裾
玉骨化爲土.丹青終不渝
而今幾百歲.乃有胡公疎
買石遂留刻.漬墨許傳模
白黑就髣髴.毫芒辨精麤
千古畜深意.終朝懸座隅
誰謂盈尺紙.不慙雲霧圖
