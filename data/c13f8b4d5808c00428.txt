漢家無計餌單于.掖庭爲出千金姝
秀色妍姿玉不如.天子一見先嗟吁
三千粉黛爾殊絕.謀身獨拙何蠢愚
梨花带雨辭殿隅.遺恨畫工猶可誅
世人重色多欷歔.不思婉孌同戈殳
君王蚤識應耽娛.皇天爲遣投穹廬
乃知漢計自不疎.畫工憂國非姦諛
君不見後世佳人號太真.坐令九鼎汙胡塵
當時早解揮妖麗.長作開元一聖君
