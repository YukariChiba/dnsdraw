君家全盛日.台鼎何陸離.斬鼇翼媧皇.煉石補天維.
一回日月顧.三入鳳凰池.失勢青門傍.種瓜複幾時.
猶會眾賓客.三千光路歧.皇恩雪憤懣.松柏含榮滋.
我非東床人.令姊忝齊眉.浪跡未出世.空名動京師.
適遭雲羅解.翻謫夜郎悲.拙妻莫邪劍.及此二龍隨.
慚君湍波苦.千里遠從之.白帝曉猿斷.黃牛過客遲.
遙瞻明月峽.西去益相思.
