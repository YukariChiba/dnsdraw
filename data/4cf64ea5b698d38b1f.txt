常思洞庭湖.夢想東南游
浩渺七百里.控带三五州
霪霖稍開霽.萬頃涵新秋
此時登臨勢.併在岳陽樓
水天兩琉璃.瑩濶相沉浮
爽氣動林木.無風亦颼飀
願言追壯觀.兩漿推輕舟
何異泛滄海.便可掛浮丘
前日到君家.日暮空回舟
徑遣長鬚來.見邀頗綢繆
謂此千里别.一散未易收
相去况咫尺.能上河梁不
顧我行役長.感君風義遒
好在更加飱.行子不可留
