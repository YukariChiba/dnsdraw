窮居謝世事.浩蕩如孤雲
生計委夢幻.焉能履紛紛
上人遠來過.髙談紓所聞
天上曼陀華.吾知悅清芬
至理有神仙.會爲貝多文
法力浩無邊.諒能抗三軍
鼎新布金地.檀施咸訢訢
翩然揖歸袂.吾固殊其羣
浮杯渡天塹.歸路稽山垠
昨夜一尺雪.佳氣生鋤耘
擁毳可待飽.尚應事高薫
後會復何時.相望此江濆
吾已與心約.行當宅榆枌
他年白蓮會.何慚張隱名
