親朋關河闊.一歲幾合并
回思十載我.大半短長亭
我髮日已白.我心日以驚
尚喜淡泊資.於世少經營
五日過三縣.山川知我情
吟詩自娛悅.俗子徒我評
憶我會心友.與我同死生
取我塵化衣.濯我滄浪清
我歸已數日.我友各有行
百川我友朋.五岳我弟兄
我酒難獨飲.我懷誰與傾
今夕我中秋.我自看月明
