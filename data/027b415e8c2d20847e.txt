水色碧滄茫.山勢青周遭
壯哉杳渺峯.據此第一高
蕭梁古道場.歲月湮蓬蒿
有來天師孫.遠與朱葉曹
十年悉力營.萬瓦一手操
連甍集紫烟.開窗俯洪濤
枸杞號千年.夜鶴鳴九皋
坐令金丹爐.安此神火熬
英英文章伯.所至禿千毫
何此老鍊師.不著衮子褒
我汎重重湖.歘得片片桃
深窮草逕來.敢憚足力勞
其徒以爲恥.謂我不可逃
試補華黍詩.妄意續離騷
