河朔時堪擬.溟南意懶圖
相羊逢勝地.瀟灑似精廬
暝翠千山合.芳紅一雨濡
跳金魚亦樂.爍石暑全無
昨夢暌神女.沉疴問鬼臾
無輪生四角.有憤反三隅
方羨溪塘滿.俄趨岸柳疎
共欣甘入稻.仍喜脆歸蔬
歌舞還縈座.盤肴不趁虛
放言庸喋喋.引釂願徐徐
有客敦農圃.多憂出賦租
但教魚菽具.何必囷倉餘
來卷千鍾盡.歸乘萬竅呼
御風非數數.愛酒亦如如
