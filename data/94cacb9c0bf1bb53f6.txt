有竹斯竿.於閣之前.君子秉心.惟其貞堅兮.
有竿斯竹.於閣之側.君子秉操.惟其正直兮.
彼蔚者竹.蕭其森矣.有開者合.宛其深矣.
回簷幽砌.如翼如齒.
冬之宵.霰雪斯瀌.我有金爐.熹其以歊.
夏之日.炎景斯鬱.我有珍簟.淒其以栗.
彼紛者務.體其豫矣.有旨者酒.歡其且矣.
友僚萃止.跗萼載韡.
彼美公之姓兮.那歟應積慶兮.期子惟去之柄兮.
