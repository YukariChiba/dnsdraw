使君寸丹通九淵.冷徹龍膽驚不眠
掣關稽首玉帝前.青霓影裏一粲鮮
羣龍下走如奔泉.電旗掀舞雷車旋
怒蛟騰起纏陰涎.四海五湖歸一髯
黄塵白沙飛滿川.頃刻變作聲潺湲
何人此手有此拳.斂散風雨麾雲烟
一州千里十萬廛.翻覆歉歲爲豐年
雲花繚繞金連錢.使君倚鞚將朝天
千珠萬玉傾箱圓.夕陽捫腹秋風邊
此時可懷不可瞻.何不留取黄金鞭
