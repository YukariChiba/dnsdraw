少年事辛勤.老大涉憂患
撫時感零落.髪白亦已慣
每思初白時.黑者尚千萬
晨梳滿一握.中有素絲間
及其白已甚.色勢頗滋蔓
種種漸無幾.星星忽大半
常情惡衰颯.不欲姿容變
持鑷屢剪摘.煮藥勤點換
久之反自笑.遂事固不諫
萬物入形器.盛衰有期限
葩英乘春芳.凋滅向秋晚
人生止百歳.稚耋如早晏
光陰白駒走.安得常總丱
形骸任驅役.膂力資治辦
其間得與喪.大率皆夢幻
既老遂休佚.萬熊無足盼
方當齊椿菌.未暇語鵬鷃
霜雪華滿頭.長吟又何怨
