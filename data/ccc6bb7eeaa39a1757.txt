名分屬我輩.那容狥多可
勢由服勞屈.享以綦貴夥
積水須固防.易溢不難破
勸沮自有機.懲一警千箇
世儒略其本.顧詳獄犴課
彼頑工抵巇.未可援宥過
奸名犯具分.論罪不在大
吏姦易爲熾.士氣寧受挫
漏網容汝輩.厚顔向此座
新詩驚老眼.唱高信難和
向來搏虎手.老去但慵懦
近者勞阿買.金薤編玉唾
此詩尤傑出.氣有江山佐
揆予收新得.比君倍當賀
