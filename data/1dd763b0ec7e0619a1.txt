造化小兒不耐閑.阿兄阿姊一似顛
兩手雙弄赤白丸.來來去去繞青天
赤丸才向西山沒.白丸又向東山出
只銷三萬六千回.雪色少年成皺鐵.鐵色頭鬚却成雪
雙丸繞從地下復上天.少年一入地下更不還
日日喜歡能幾許.況有煩惱無喜歡
莫言酒不到劉伶墳上土.劉伶在時一醉曾三年
明珠一百斛.更添百斛也只心不足
侯印十九枚.更添一倍也只眉不開
先生笑渠不行樂.莫教人笑先生錯
