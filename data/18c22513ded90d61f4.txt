柳邊放船試南風.揚溪荷花能艷紅
一川雲錦步不盡.我舟正在繁香中
午天無雲青脈脈.枕舷哀歌醉脫幘
更將綠葉穿碧筒.欲臣屈巵奴太白
風前一笑玉麈橫.蜻蜓側翅潜魚驚
騎馬貴人多內熱.此歡勿語長安城
須臾客醉船亦醉.信流一抹西村外
翁媼負牆樵牧奔.拾薪供茶初不記
還家鼻息撼四鄰.閬風接夢疑非真
清遊何時記三人.臞庵與弟拙鄉陳
