仙馭期難改.坤儀道自光.閟宮新表德.沙麓舊膺祥.
素帟堯門掩.凝笳畢陌長.東風慘陵樹.無複見親桑.
永樂留虛位.長陵啟夕扉.返虞嚴吉仗.複土掩空衣.
功業投三母.光靈極四妃.唯應彤史在.不與露花晞.
隱隱閶門路.煙雲曉更愁.空瞻金輅出.非是濯龍遊.
德感人倫正.風行內職修.還隨偶物化.同此思軒丘.
