昨者小麥熟.野人稍相寬
新粟今又黄.喜聞不青乾
補助復幾許.久饑情所難
譬如轍間魚.勺水亦暫安
澤國農事苦.無功及丘樊
方與三日晴.湖岸車已喧
所以終歲勤.不能離薄田
里豪多曠土.徒用養茅菅
雖有願耕手.賦收重夷蠻
秪今二種利.稀若管中斑
偶穢可勸後.必荒誰繼前
幸哉雨露仁.副此倚望歡
