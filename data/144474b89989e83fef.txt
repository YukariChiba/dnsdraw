爲水不入海.安得浮天波
爲木不在山.安得橫日柯
再來君子傍.始覺精義多
大德唯一施.衆情自偏頗
至樂無宮徵.至聲遺謳謌
願鼓空桑弦.永使萬物和
顧己誠拙訥.干名已蹉跎
獻詞惟在口.所欲無餘佗
乍作支泉石.乍作翳松蘿
一不改方圓.破質爲琢磨
賤子本如此.大賢心若何
豈是無異途.異途難經過
