放麑念號鳴.易牛憐觳觫
仁心誰獨無.天機或待觸
悠悠寄宇宙.往往狥口腹
君子一飽適.庖事不到目
寧知刀俎間.宛轉無聲哭
空蜚與土穴.暴殄無遺育
況此佳風味.世肯貸爾族
炳炬擒爬沙.免介薦膏馥
向來橫戈怒.不救摇牙酷
醤浴酒拍浮.方法忍抄錄
躁擾至絕命.耳聞痛在肉
淡茹吾能事.晚食媚山蔌
