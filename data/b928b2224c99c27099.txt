陽羨之水兮湍流喧豗.砅崖轉石兮萬壑殷雷
瀨淺淺兮忽如瀉.畦碧綉兮溪罨畫
橫山老人兮樂天無憂.聊臨睨兮夷猶
擥芳茝兮大薄.搴杜若兮汀洲
摹寫兮寶唾傳.悲壯兮又雙瑣
沐髮兮何必咸池.濯吾纓兮水之湄
乘月兮何必牛渚.繫吾舟兮水之浦
吾之舟兮萬斛有餘.凌陽侯兮狎靈胥
百尺揭兮帆席舉.撇旋捎濆兮無險阻
傅說騎箕兮不可攀.留此舟兮橫山
