福城東有大長者.居福城東海嶼上
於不思議塵劫中.承事供養無數佛
善哉長者世希有.如優曇華時一現
發啟廣大真實心.創無佛處阿蘭若
若昔智人建梵剎.折草插地即成就
此心堅固等須彌.或讚或毀不搖動
魔王軍衆數甚多.睹茲殊勝自摧伏
長者視身如浮雲.變滅須臾不長久
當生佛國時節來.撒手便行不回顧
有子遵義起其家.志願身心俱及第
仁者則壽語不誣.當知今亦未嘗死
我來居是阿蘭若.不見長者生遺恨
故說此偈聊發揚.同住如來寂滅海
