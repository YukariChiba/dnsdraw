家藏五世書.不減王銅川
仕宦雖陸沈.文章則蟬聯
女歸逢其良.辭來亦粲然
胸次龜負圖.筆端驥奔泉
生朝遠壽我.細字書滿牋
手追淇澳詩.句法兩漢前
念昔昌黎公.嘗賦猛虎篇
南紀通古學.已難與並傳
況墮牛李中.百代莫洗湔
開尊笑謂婦.舉酒屬青天
愈也殆我愧.庶幾太史遷
更看敞夫人.叅語東廂邊
