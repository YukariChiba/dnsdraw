我念熱客辭.懷哉冷泉遊
此水暨此山.清便物殊尤
澄渟快一生.晶澈奪兩眸
青瑶碧玻瓈.三頃方能侔
澡雪戲山豦間.大川漫悠悠
浣瀹鑑臨際.千仞險何求
面堂浸几筵.汎槳颺扁舟
泠泠析酲惛.一一數鰕鰍
當階掬珠璧.欹枕拖綸鈎
雷霆落閘喧.雪霜浮澗流
京江謝潔滑.苕霅雄偏州
月夕了無滓.暑天常似秋
拜塵付一咍.汩泥亦包羞
願浴岐山鳳.勿飲荆州牛
