望之有若船.其實止一亭
世情作風濤.平地有滄溟
中裁宮室製.外肖舳艫形
片帆可萬里.眇視蛟龍腥
吾友汪定翁.積世家海寧
海寧亦海陽.難考山海經
季子棟此宇.世皆稱寧馨
乘桴否運革.作楫良辰丁
漳饒兩分教.奕葉家氈青
記者弘齋老.文辭摇斗星
不慕蓬萊島.不求楚江萍
野水無人渡.何時一揚舲
