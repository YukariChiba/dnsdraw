頓丘淇水雄朔方.官收榷算資公藏
晨朝百販羅庭堂.望門逆鼻聞椒漿
惜哉劉子氣方剛.峨冠凜凜頎而揚
丈夫有志固難量.短袖不足供倡佯
黄河七月鳴浮梁.風埃瘦馬景山長
劉子何之魏北鄉
悲歌彈鋏邀孟嘗.馮驩一語驚齊王
況如劉子足自强.讀書滿腹鉗爾吭
酆城埋寶夜則光.士惟不用久乃彰
不見將軍家平陽.遭時有用名焜煌
