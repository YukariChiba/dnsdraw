遐歸獲勝踐.風日清廣宙
途巘意未闌.景絕願初副
回巒豁大壑.萬古貯天漏
無人識秋河.此地一源透
鎔銀誰戲劇.擣玉供噴漱
未知三峽橋.與此孰雄陋
却來據盤石.雲氣滿襟袖
指顧組練軍.洶湧出左右
八元坐收功.獨聽九韶奏
摧岩决澗手.笑我泫寒溜
出入更回頭.雲水莽迷覆
歸瓶注小瀑.雪乳尚真鬭
