世間元有無窮恨.海外棠花宮錦爛
燒炙東風春未半.濃裝獨立情繚亂
博山鑪冷沈煙斷.記語洛妃池側畔
袿衣透溼飄香汗.舞罷霓裳高燭看
吳苑散花灘彼岸.亦有當初舊遊觀
棠梨古逕霞光燦.薔薇露冷衣新盥
袖卷燕支紅入腕.噴人蘭芷芳都貫
天然種性珍奇玩.嶺海誠知煎可爨
擬擷柔柯燃熾炭.裛取緗巾永傳翫
它年留得重公案
