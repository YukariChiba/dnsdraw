先王教百工.作爲天下器
周旦意不朽.刊之考工記
嗟嗟遠聖人.制度日以紛
窈窕阿房宫.萬態横青雲
熒煌甲乙帳.一朝那肯焚
秦漢驕心起.陳隋益其侈
鼓舞天下風.滔滔弗能止
可甚佛老徒.不取慈儉書
竭我百家産.崇爾一室居
四海競如此.金碧照萬里
茅茨帝者榮.今爲庶人恥
宜哉老成言.欲攦般輸指
