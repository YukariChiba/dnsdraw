舞裙香暖金泥鳳.畫梁語燕驚殘夢.門外柳花飛.
愁勻紅粉淚.眉剪春山翠.何處是遼陽.錦屏春晝長.
柳花飛處鶯聲急.晴街春色香車立.金鳳小簾開.
今宵求夢想.難到青樓上.贏得一場愁.鴛衾誰並頭.
玉釵風動春幡急.交枝紅杏籠煙泣.樓上望卿卿.
熏爐蒙翠被.繡帳鴛鴦睡.何處有相知.羨他初畫眉.
畫屏重疊巫陽翠.楚神尚有行雲意.朝暮幾般心.
風流今古隔.虛作瞿塘客.山月照山花.夢回燈影斜.
風簾燕舞鶯啼柳.妝台約鬢低纖手.釵重髻盤珊.
門前行樂客.白馬嘶春色.故故墜金鞭.回頭應眼穿.
綠雲鬢上飛金雀.愁眉斂翠春煙薄.香閣掩芙蓉.
窗寒天欲曙.猶結同心苣.啼粉涴羅衣.問郎何日歸.
玉爐冰簟鴛鴦錦.粉融香汗流山枕.簾外轆轤聲.
柳陰煙漠漠.低鬢蟬釵落.須作一生拌.盡君今日歡.
