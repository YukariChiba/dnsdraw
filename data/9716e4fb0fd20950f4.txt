身閑無所為.心閑無所思.況當故園夜.複此新秋池.
岸暗鳥棲後.橋明月出時.菱風香散漫.桂露光參差.
靜境多獨得.幽懷竟誰知.悠然心中語.自問來何遲.
朝衣薄且健.晚簟清仍滑.社近燕影稀.雨餘蟬聲歇.
閑中得詩境.此境幽難說.露荷珠自傾.風竹玉相戛.
誰能一同宿.共玩新秋月.暑退早涼歸.池邊好時節.
