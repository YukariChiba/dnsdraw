梁王遊賞地.喬木空白雲
無復歌吹響.况乃麋鹿羣
梵剎擬化出.山河如綺分
北望十二衢.佳氣正絪緼
賢者而後樂.固如孟軻云
感此多遠懷.因之濯塵紛
聞君已先我.携手皆能文
置酒臨滄流.披窗遡南薰
由來登此臺.寂寞誰獨聞
慷慨作歌詩.悵然哀古人
千載豈不遼.忽如波沄沄
適意正在飲.無爲惜酣醺
