漢網疏仍漏.齊民困未蘇.如何大丞相.翻作弛刑徒.
中憲方外易.尹京終就拘.本矜能弭謗.先議取非辜.
巧有凝脂密.功無一柱扶.深知獄吏貴.幾迫季冬誅.
叫帝青天闊.辭家白日晡.流亡誠不吊.神理若為誣.
在昔恩知忝.諸生禮秩殊.入韓非劍客.過趙受鉗奴.
楚水招魂遠.邙山卜宅孤.甘心親垤蟻.旋踵戮城狐.
陰騭今如此.天災未可無.莫憑牲玉請.便望救焦枯.
