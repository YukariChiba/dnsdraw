溪流貫清江.湍瀨亘百里
龍蛇幾盤紆.雷雨忽奔駛
石橫渠狀穿鑿.怪力祖誰氏
突如見頭角.虎豹或蹲峙
橫杠互枝柱.小艇俄紛委
蘋藻翳泓澄.松竹蔭崖涘
兩山束鳥道.側岸數魚尾
繚然閟深幽.梵字疊危址
鍾唄雜灘聲.亭臺森水底
凭欄幾游目.杖策時臨履
酒杓間茶鐺.棋枰延晝晷
放懷得天倪.清嘯謝塵滓
忽忘兒女縛.似接嬴秦子
顧予拙謀身.霜鬢颯垂耳
雅意在延齡.丹砂夙充餌
焉得茲結廬.帳念遠桑梓
