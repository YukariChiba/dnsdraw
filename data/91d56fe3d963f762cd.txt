盛侯少時偉儀觀.下筆不休人共歡
胸中别自有丘壑.萬里溪山藏几案
往來車馬閙泥土.盛侯何嘗著眼看
較量今古放同異.抖擻胸襟别真贋
今朝示我故人詩.老病窮愁得消散
故人相繼在鬼錄.君雖獨在飽憂患
且住溪南數間屋.坐穩不憂時節換
人言丘壑殊不惡.君守一丘只如昨
文章老健氣如虹.不向山巖何處著
