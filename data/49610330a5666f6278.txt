樂哉侯之邦兮.封楚宮與復關
美哉洋洋水兮.崑崙始乎并川
桐離夫其實兮.綠竹兌於丘園
三年庶夫有成兮.蹇吾師其永歎
營室壁而建墉兮.參國一其可觀
塗椒丘吾駕車兮.攬予騑之嘽嘽
襲予旆之悠悠兮.侯降觀其于田
春陽滿其親天兮.乃物作而芄蘭
來吾省夫在疇兮.介黍稷之有年
侯寧般于遊兮.無非事而不煩
羌信修而好我兮.曷懷歸而翩翩
信侯邦之可樂兮.蹇携手其同行
