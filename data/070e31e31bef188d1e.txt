甃石爲道.旁植冬青不死之靈草
跨水爲橋.上有百年老木之清陰
小庵又在北牆北.花竹重重深更深
公餘竟日無一事.卜此佳趣聊棲心
明月爲我遲遲不肯去.清風爲我淅淅生好音
闃然宴坐如澗谷.樂以真樂非絲金
君看此庵亦何有.架竹編茅容側肘
人生自足乃有餘.不羨簷牙切星斗
朝携一筇杖.暮炷一爐香
悠然每獨笑.物我兩皆忘
