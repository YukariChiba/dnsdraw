中央戊己屬句陳.體合虛無與道隣
純抱元和精粹氣.陶身萬煉緫成真
木妻火子水家鬼.水土相鎮不能起
還教却產西方金.遞代相承壯精髓
雖然我身無正形.志事隈憑四象生
四象不因連我氣.水金木火豈能成
徧通金木恩情熟.留向胎中親養育
麗物相和氣緫幷.須憑丙火來煎蹙
丙火元來是我命.節候輪排依法令
