凋瘵尪殘不勝煮.欲救鑊湯須是雨
天公愛人甚赤子.忍將性命輕毛縷
使君屹起石門城.歸路壺漿喧笑語
定知此雨必隨來.何用與龍爭喜怒
初疑點點洒醍醐.漸次濛濛縈瑞霧
一滴入地須一尺.萬室焦枯如洗去
我慙無力助精虔.獨致微誠祈佛祖
深扃不得陪賀燕.坐跋歌姝參舞女
近傳一斛出六斗.盞面浮蛆泛牛乳
煩君說與猿臂翁.留得滂沱猛如注
醉中寄我慶豐謠.想見今朝賓與主
