春風夜飛招月檄.檄月司花月供職
月落千嬌百媚叢.諸花爲月妍爲容
樓東月照樓西皎.樓西月向樓東笑
月與花戲天中流.花與月浴江中浮
月皆不管春風怒.花爲月歌爲月舞
舞者媚綠歌嬌紅.爭憐妬寵驚春風
出有入無多變異.花竟不曉月之意
江花惱天天花愁.東樓月掩西樓羞
花亦自睡花自醉.月倦欲歸歸未至
却緣曉鍾呼月回.月回花醒花不知
