我本山陽田舍叟.家有淮南數千畝
江南倦客老不歸.此田多爲勢家有
猶記少年學牧時.去時日出歸日西
我生衣食仰此輩.愛之過於百里奚
祗今辛苦耕硯席.無處賣文長絕食
卷中邂逅黑牡丹.相逢喜是曾相識
負郭無須二頃田.一雙栗角能幾錢
數口之家便可飽.要如此圖知何年
平生富貴非所願.城府近來尤可厭
何時倒乘牛背眠東風.勝如仰看宣明面
