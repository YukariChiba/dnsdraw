抱愁莫遣朱絃鳴.此聲更與愁人聽
江邊一聞琵琶語.月慘風悽如動情
何况思婦傷幽獨.少年多藝顔如玉
江州司馬廊廟人.暮上諫書朝放逐
輕攏細撚忍淚彈.開樽側耳思惘然
一詩說盡兩心事.遺音翻入歌舞筵
此翁詩名自千古.誦詩亦嘆琵琶女
誰惜亭前泊舟客.頗爲漂零動悽楚
鄰家故妓春風手.此曲每侑澆愁酒
今宵月影祇三人.倚欄長嘯空搔首
