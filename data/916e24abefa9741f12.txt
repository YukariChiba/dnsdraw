惟昔廬山舊.舜師稱老禪
惠也乃上足.解空無比肩
我嘗叩其說.活活如湧泉
況復能吟哦.俯視唐皎然
一別二十載.相望修途邅
音信誰謂隔.月華長自圓
嗟予困俗累.久負香火緣
適爲幕府客.遠泛瀟湘船
還過廬山下.廬山安足憐
既無故人語.頑碧徒參天
多謝子規鳥.數聲空谷傳
準擬趁汝飛.飛落贛水邊
