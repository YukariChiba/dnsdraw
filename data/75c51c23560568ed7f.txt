妖魃肆虐挻餘災.麥田未麥空黄埃
饑民忍饑守鄉土.倚公力挽和氣回
梵筵告旱初拜手.補陀仙人已回首
楊枝一麾神受職.雪龍占先效奔走
飛翔作意擅曉昏.膏潤趁時救枯朽
人名此雪宗丞雪.祈禳取携屈伸肘
德政可但人間最.大士與徒龍與友
閔雨競喜雪應祈.今段尤拜天賜厚
歸前帝席指日冀.更遣奇祥福諸後
太歲在戌如在酉.看取乞漿還得酒
