山迴路疑絕.林深祕巖扃
鑿翠出金碧.開軒列雲屏
希有昔成道.久矣斯巖靈
法定卧蒼壁.白日穿空明
令威指泉竇.一鑿秋寒澄
定水供萬衆.不縮亦不盈
如公禪宗秀.於世本無營
聊爲出山雲.乘風無縱橫
坐令多寶藏.百神轉雷霆
夜月嘯彫虎.玉匣開晶熒
笑指八解池.外流中不傾
何必空山雷.始悟物我情
