會稽東南秀.四明名更佳
蜿蜒三百里.慘淡青蓮花
伊昔天地初.山川始萌芽
六丁揮神斧.斲削如人家
四牖遺古制.玲瓏吐雲霞
側聞劉樊徒.於此鍊丹砂
耕烟種青櫺.結實大如瓜
揮手謝衆士.身登鳳凰車
至今石窗底.青天守龍蛇
玉女四五人.綠鬢垂鬖髿
時來聽潺湲.意態靜不嘩
我夜闖其勞.月黑星如麻
顧慚無靈氣.悵望空咨嗟
