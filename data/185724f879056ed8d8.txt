我謁武侯祠.陰廊草凄凄
當時南陽結廬學龍卧.深山大澤無人知
胡爲蜀先主.三顧前致辭
欲煩恢復天下計.先生籌策天下奇
浩然出山來.凜凜虎豹姿
乘時既得人.上曰真吾師
已曉關與張.二子不復疑
孤有孔明在軍中.如龍有水相因依
曆數既有歸.破賊當自茲
可憐復漢社稷心未已.當時三峽圖壘空巍巍
先生有才過曹丕.中原恢復未可知
惜哉軍務勞.一心死無私
出師一表如皎日.千古萬古鴻名垂
