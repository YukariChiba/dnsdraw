白地倒海翻重湖.趙侯塗改插架書
石麟角犀清而腴.了知不是山澤臞
舌宮齒商鳳將雛.一笑著我東郭竽
曹後鮑前君指呼.郊寒島瘦君童奴
翠鳳未炙口不餬.吮漱沆瀣騎兔烏
擘水挹取驪頷珠.挂作白月照海隅
丹山阿閣久榛蕪.跳梁餓鴟啼鵓鴣
兩鳥囚作轅下駒.巨靈蹶起張怒鬚
一鳥伸喙羣翼趨.向來偃仆須君扶
大篇落手吾戒塗.春風得意揄翠裾
東西州爾非秦吳.猶金玉音寧所圖
