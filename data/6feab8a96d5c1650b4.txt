次公惡醒狂.得酒要自濁
病聞南鄰邀.不往亦踴躍
空床成展轉.假寐風雨惡
中虛氣襲逆.妄夢時可愕
每慚張隠居.凌旦發囊藥
曉來天境清.日出鳥語樂
家人語南軒.青杏已可嚼
復云竹齋前.階戺有迸籜
欣然欲舉手.紗帽未能著
平生李夫子.相得懷抱廓
何當戒長鬚.夙駕慰寂莫
杯杓恐不勝.快語聊一噱
