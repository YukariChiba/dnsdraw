二公晚辭軒冕勞.兩齋莫辨適與高
嘗登雲山仰清獻.平地著屋山周遭
白頭日過適齋下.釣游尚想隨兒曹
方從家舅與俱隠.野鶴誰能鳴九臯
加我數年未納祿.解去簪紱甘同袍
世間此事要識破.差處不可容一毫
潁川尉僊賦長句.數寸之管煩君操
欲追險韻繼坡老.詞鋒犀銳真吹毛
舅家見詩勉續貂.長松相倚慙青蒿
我本無復望祿仕.不應招我更由敖
