關西仕時俱稚容.彪彪之鬢始相逢
天地變化縣城改.獨有故人交態在
不言會合跡未幷.猶以歲寒心相待
洛陽居守寄酇侯.君著貂冠參運籌
高閣連雲騎省夜.新文會友涼風秋
青袍白面昔攜手.冉冉府趨君記否
雲分雨散十五年.始得一笑樽酒前
未遑少留驟遠別.況值旅鴈鳴秋天
二華舊遊如夢想.他時再會何由緣
賴君贈我郢中曲.別後相思被管弦
