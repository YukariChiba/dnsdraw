一代蘇長公.四海名未已
投荒忘歲月.積毀高城壘
斯樓亦何與.與人壓復起
紛紛徒爾爲.長劍須天倚
循分即可久.吾行誰與止
邇來賢達人.五十笑百里
頼有寇公子.衆毀聞獨美
直氣懾狂童.牽聯皆可紀
少公作長句.班揚安得擬
頗有喜事人.睥睨欲搥毀
一朝陵谷變.天語含深旨
驚倒樓前人.今朝有行履
