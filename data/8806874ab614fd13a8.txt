暮春送客朝明光.顛風吹花繞柂檣
大江吞天日出沒.赤心許國一葦航
平生夢躡螭龍尾.天門九重九萬里
一朝巨手開天關.丹極紫霄隨步履
兒輩端非五湖匹.國柄今歸謝安石
遥之別墅清晝長.笑拂楸枰行折屐
共傾東海洗乾坤.景仁况是名公孫
四郊多壘士之耻.富貴浮雲何足論
宦海十年風退鷁.我亦彈冠聽推檄
安能鬰鬰久居此.朔饑欲死心不死
