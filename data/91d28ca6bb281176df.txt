至人學道師赤松.神姿逸氣心芙蓉
手五明扇腰雌雄.憑空架鐵超鴻濛
玉距痕深雕鎪工.巨迹千古鎮蜍峰
狂颶怒濤鏁魚龍.夜醒月凉水笙鏞
騎吏無鞍鸞鶴從.朝侍玉堂朵雲紅
天樂隠隠聲徹空.俗耳可聞不可逢
渺視齊州等蠛蠓.滄海有時揚塵風
獨此瓊館留人封.神仙之說非夢夢
士民尸祝社稷同.椒醑鞠𦜕瓜棗供
余非紫陽山人翁.若爲詩之銘新宮
