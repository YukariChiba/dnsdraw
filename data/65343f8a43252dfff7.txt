玉華末命昭陵土.蘭亭神蹟埋千古
率更搨本入堅珉.鹽帝歸裝投定武
薛家翻刻愚貴游.舊石宣和龕御府
胡塵橫空飛渡河.中原荆棘穴豺虎
維揚蒼茫駕南轅.百年文物不堪補
紛紛好事競新模.傾欹醜俗亡遺矩
如今薛本亦罕見.彷彿典刑猶媚嫵
清歡盛會何足傳.右軍它帖以千數
託言此筆不可再.慨然陳迹興懷語
今昔相視無已時.手掩塵編對秋雨
