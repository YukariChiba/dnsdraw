我心隨月光.寫君庭中央.孟郊
月光有時晦.我心安所忘.韓愈
常恐金石契.斷為相思腸.孟郊
平生無百歲.岐路有四方.韓愈
四方各異俗.適異非所將.孟郊
駑蹄顧挫秣.逸翮遺稻粱.韓愈
時危抱獨沈.道泰懷同翔.孟郊
獨居久寂默.相顧聊慨慷.韓愈
慨慷丈夫志.可以曜鋒鋩.孟郊
蘧甯知卷舒.孔顏識行藏.韓愈
殷鑒諒不遠.佩蘭永芬芳.孟郊
苟無夫子聽.誰使知音揚.韓愈
