謂公目光謝牛背.公視赤子未脫綳
謂公足跡躡龍尾.公守凍壁如癡蠅
看公進退無一可.公欲自判何方憑
邇來詔書下峻層.趣公入趁花底根
腰龜杖節亦已了.持橐上雍須公能
公言臣是江西獰.坐中十言九带棖
滿朝貴人面雪色.可忍一一爲臣頳
吉州城南水如澠.有蔞可絲魴可罾
書生說食涎已滿.寄謝龍闕雙觚稜
祝融海王神最靈.胡能呵霧遮前程
堂堂大舸截江去.天吳擊鼓馮夷迎
孰居其間爲此爭.東西欲奪公無情
衆生焦灼大火聚.公但抱寶眠清冷
