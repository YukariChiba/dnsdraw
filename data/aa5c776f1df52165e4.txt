范君建陽客.讀書過萬卷
下筆又神速.數預賢能薦
省闥復擅場.聲名動海縣
一投紅蓮幕.阻上金鑾殿
志氣老不衰.苦柏冒霜霰
當塗少知已.薄祿勢所戀
君子困下僚.佞士即華選
顧我駑散才.攝守頗優便
公庭可羅雀.雲山復對面
坐卧臨清風.吟哦揮羽扇
相逢始相樂.瞥去若驚電
君行我幽獨.送君聊自喭
