蓬麻冒日氣.舟過風遞香
香氣入晚秀.月色迷官塘
此時同載僧.眉上生毫光
心鏡不待磨.一碧眩四方
遂此終夕安.推篷睇渺茫
凌晨泊北津.分手各自忙
追随遊徑山.奈何吏鞅妨
何時重聚首.叙我歌河梁
世緣苦聚散.人事多短長
興言偶及爾.不覺耿中腸
薫風蕩柳煙.吹面無多凉
晨曦曬屋裂.獨恨衝塵黄
