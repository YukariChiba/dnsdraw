北極元軒氣.受命惟爾獨
四方散子孫.萬里異閩蜀
戴譜六十一.岩谷無遺錄
段記三十九.冥搜出隠伏
世若不盡見.誰爲合其族
儒林老丈人.與世談無欲
開軒延十君.跪坐進三沐
高低列雲來.新舊間伯叔
團欒十家春.門戶各清肅
客至爲卷簾.贊名問寒燠
一見伯玉輩.遂使季子服
我欲作竹史.就君求品目
