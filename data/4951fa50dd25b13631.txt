人畏朔風聲.我聞獨寬懷
豈不知凜冽.爲自中山來
端叔天下士.淹留蹇無成
去從中山辟.良亦慰平生
與君英妙時.俠氣上參天
孰云行半百.身世各茫然
當時兒戲念.今日已灰死
著書如結氂.聊以忘憂耳
駸駸歲遒盡.淮海歸無期
功名良獨難.雖成定奚爲
念君遠行役.中夜憂反側
攬衣起成章.贈以當馬策
