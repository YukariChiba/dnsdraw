君不見自心非斷亦非常.普在諸方不入方
亦復不依前後際.又復非圓非短長
湛然無生亦無滅.非白非黑非青黃
雖復念慮知諸法.而實不住念中央
衆生入而無所入.雖取六境無所傷
智者分明了知此.是故號曰法中王
自悟知此非知法.因爾智慧等金剛
不藉外緣資內府.戒定慧品自閑防
安住普超三昧頂.憶想顛倒永消亡
覺諸煩惱真如相.稱此空名爲道塲
爲衆班宣演常教.如此妙義未曾彰
行路難.路難微妙甚難行
若以無知照知法.現前證得本無生
