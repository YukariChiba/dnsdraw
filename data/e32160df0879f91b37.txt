我本耕田夫.識字略可數
誰令半窗燈.奪此一犁雨
明經爲青紫.無乃以書賈
晚知事大謬.於學竟何補
歸來抱遺經.頗欲窺門戶
忍饑堪丹鉛.環坐書作堵
時或躋唐虞.身親到鄒魯
吾方忘吾貧.三徑蓬藋拄
獨慙鶴山翁.健筆照衡宇
赤手盤蛟蛇.今已泉下土
連雲甲第多.未必快此覩
乃知癡書人.差勝守錢虜
