并州古來稱近胡.山雄氣壯民足儲
山根晉水發源處.平若皎鑑潛决疎
漸流漸急不可測.以至𤂆𤂆鳴清渠
豈惟俯可見毛髮.況乃了了看龜魚
下溉平田幾百頃.稻苗𥝧䅉曾不枯
興亡莫問隨水遠.廟深草樹空扶疎
伊君持節過其下.愛此佳趣聊停車
北望故城無舊物.泱漭野色連丘墟
已向風前聽好鳥.只畏落日聞蒼狐
晉人須識漢使美.冉冉青髯似綠蒲
