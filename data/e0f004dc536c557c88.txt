長江我之愁.倒嶽推不去
琴瑟有凄怨.居室等行路
十三出從師.三十茲無成
向來爲何事.投老悲秋螢
堂堂文翰場.攘臂君甚武
丈夫貴高誼.我得寧在汝
達官總遺恨.所樂纔妻兒
君堂有夫人.祿養當以時
吳山青入天.江水流到海
才難嘆先聖.戰伐偶今代
四序看迭移.南薰已西風
天命不可爲.往哉及其鋒
