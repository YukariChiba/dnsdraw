神仙有無何渺茫.桃源之說誠荒唐.流水盤回山百轉.
南宮先生忻得之.波濤入筆驅文辭.文工畫妙各臻極.
嬴顛劉蹶了不聞.地坼天分非所恤.種桃處處惟開花.
川原近遠蒸紅霞.初來猶自念鄉邑.歲久此地還成家.
漁舟之子來何所.物色相猜更問語.大蛇中斷喪前王.
當時萬事皆眼見.不知幾許猶流傳.爭持酒食來相饋.
夜半金雞啁哳鳴.火輪飛出客心驚.人間有累不可住.
世俗寧知偽與真.至今傳者武陵人.
