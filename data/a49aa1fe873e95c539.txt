人生何用廣田宅.憂懷千歲不滿百
饑來糲飯薦苜蓿.不必膾鯉更炮鱉
何人日流餓虎涎.望望一飽蟻慕羶
豈知山林一天性.悠然野興浩無邊
冬菁春韭總甘美.入口寒泉生頰齒
鼎烹雖不羅八珍.盤餐儘定供百指
不妨寂寞類首陽.免得市聲入耳忙
蕨薇風味千載下.發以姜橙蘇蔱香
洗教瓦鼎光如鏡.自拾樵薪歸野徑
興來小摘烝復湘.不用玉纖巧餖飣
