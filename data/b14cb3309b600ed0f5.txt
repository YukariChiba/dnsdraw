錢塘妓女顔如玉.一一紅妝新結束
問渠結束何所爲.八月皇都酒新熟
酒新熟.浮蛆香.十三庫中誰最强
臨安大尹索酒嘗.舊有故事須迎將
翠翹金鳳烏雲髻.雕鞍玉勒三千騎
金鞭爭道萬人看.香塵冉冉沙河市
琉璃杯深琥珀濃.新翻曲調聲摩空
使君一笑賜金帛.今年酒賽真珠紅
畫樓突兀臨官道.處處繡旗誇酒好
五陵年少事豪華.一斗十千誰復校
黄公壚下謾徜徉.何曾見此大堤倡
惜無顔公三十萬.往醉金釵十二行
