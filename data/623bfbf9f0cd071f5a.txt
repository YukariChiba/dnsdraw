槭槭庭前樹.朝零非昔稠
呦呦草蟲鳴.暮急曉未休
爾雖無不平.豈亦有哀憂
胡爲勞吟呻.與士傷感投
壮士亦何者.哀哦與蟲酬
所抱不列陳.調苦難謡謳
髙目有遠見.直懷羞曲求
蒿藜襲久安.功名忘前休
日月忽未幾.天地今復秋
少壮負所懷.老大將安謀
生無及人功.死骨埋泉羞
胡爲不奮飛.徒與寒餓仇
