槹閒社稷臣.卷藏經濟手
功名付諸郎.秀出諸公右
大兒倅東嘉.洗印未云久
次子鎮赤城.急流去何驟
二者皆爲親.欲奉喬松壽
況有戲綵堂.可繼清獻後
鄰封尤便養.榮侍各晝繡
春風扇微和.安輿雲出岫
家傳吏師法.從政於何有
還歸鴛鷺行.金印當繫肘
向來嘗佐郡.山川若僚友
南渡多北客.風味中都舊
士夫喜公來.紛然迎馬首
其中多故知.頗問老夫否
