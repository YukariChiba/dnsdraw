昔年遊徑山.身在九天上
倚欄少徘徊.八極歸一望
秋容澹如洗.景物呈萬狀
松風奏琴筑.烟嶼列屏障
清遠嘯枯藤.野鶴唳幽曠
僧僮課梵唄.婉娩如學唱
解带臨西風.灑落無盡藏
緇流亦可人.邀往坐清曠
盤飧飣黄獨.侑之茅柴釀
感師有古意.愧我無酒量
長嘯下山來.一路時膽壯
重作記遊篇.付之覆瓿醤
