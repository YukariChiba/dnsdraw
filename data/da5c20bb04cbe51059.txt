折節何須萬夫後.蟹螯居左杯居右
先生老醜誰使然.天孫安能司唾嘔
尚無一字得三縑.何如賣之不龜手
與公正自一家人.公家日月余扃牖
每得新詩如見公.風流好在靈和柳
題輿那聽仲舉辭.宣室應懷賈生久
當年竹馬定不乏.舊雨墊巾無恙否
我今信手任翻羮.誰解苦心杯置肘
看公雋翮當在前.笑我勞驅空晚朽
東山掩鼻直可人.庸肯囁嚅論不偶
檻中搖尾未必然.試看於莵薄欄吼
