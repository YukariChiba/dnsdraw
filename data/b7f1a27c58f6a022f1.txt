老火不知老.尚欲驕新秋
金稚力未勝.如兒方唧啾
稍養浩然氣.終當凌斗牛
巧夕乞巧者.稚兒輩可羞
老拙眼尚明.却笑羣目幽
造物真大巧.容得智力不
巧亦不自知.變化神鬼驚
夏將烘爐鑄.至秋成金城
金城包宇宙.萬寶藏難明
今夕且對月.酌酒與子盟
仁熟如美種.由我獨善耕
金聲而玉振.秋乃集大成
