雨養焦穀芽.清晨勃然興
風入春筍節.一夕長數層
地道元敏樹.生意實可徵
一息不滋長.枯荄莽丘陵
所以務學者.進德長如登
禮義所封植.忠和所薰蒸
湛然清明氣.於此中夜存
德盛仁既熟.始如日之升
今人廢下學.乃以高自矜
譬之凌霄花.霄竟不可凌
子歸且近思.從下觀上騰
謙謙以自牧.洞洞如不勝
舜顔亦人耳.毋謂人鮮能
