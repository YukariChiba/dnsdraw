莎草遍桐陰.桐花滿莎落.蓋覆相團圓.可憐無厚薄.
昔歲幽院中.深堂下簾幕.同在後門前.因論花好惡.
君誇沉檀樣.雲是指撝作.暗澹滅紫花.句連蹙金萼.
都繡六七枝.鬥成雙孔雀.尾上稠疊花.又將金解絡.
我愛看不已.君煩睡先著.我作繡桐詩.系君裙帶著.
別來苦修道.此意都蕭索.今日竟相牽.思量偶然錯.
