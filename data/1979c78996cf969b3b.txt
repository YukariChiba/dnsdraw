力疾呼兒語.民方弄潢池
兒職不可緩.母疾尚可爲
綉衣纔出境.蕭斧旋芟夷
百姓得奠枕.歸來拜慈帷
母訓不敢墜.母喜開雙眉
陰功覃雨露.慶報當期頤
孟夏草木長.庭萱何遽萎
平生事儉約.猶有嬪時衣
熏爐經卷靜.不復朝莫披
西風秋又晚.萸菊思年時
瞿瞿臨祖奠.清血應漣洏
明朝鶴巖道.舊冢連新悲
