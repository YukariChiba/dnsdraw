酺池寺.湯餠一齋盂.曲肱懶著書
騎馬天津看逝水.滿船風月憶江湖
往時盡醉冷卿酒.侍兒琵琶春風手
竹間一夜鳥聲春.明朝醉起雪塞門
當年聞說冷卿客.黄鬚鄴下曹將軍
挽弓石八不好武.讀書卧看三峰雲
誰憐相逢十載後.釜裏生魚甑生塵
冷卿白首大官寺.樽前不復如花人
曹將軍.江湖之上可相忘.舂鉏對立鴛鴦雙
無機與游不亂行.何時解纓濯滄浪
喚取張侯來平章.烹茶煮餠坐僧房
