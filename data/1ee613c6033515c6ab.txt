塗山烽候驚.弭節度龍城.冀馬樓蘭將.燕犀上穀兵.
劍寒花不落.弓曉月逾明.凜凜嚴霜節.冰壯黃河絕.
蔽日卷征蓬.浮天散飛雪.全兵值月滿.精騎乘膠折.
結髮早驅馳.辛苦事旌麾.馬凍重關冷.輪摧九折危.
獨有西山將.年年屬數奇.
爟火發金微.連營出武威.孤城寒雲起.絕陣虜塵飛.
俠客吸龍劍.惡少縵胡衣.朝摩骨都壘.夜解穀蠡圍.
蕭關遠無極.蒲海廣難依.沙磴離旌斷.晴川候馬歸.
交河梁已畢.燕山旆欲飛.方知萬里相.侯服有光輝.
