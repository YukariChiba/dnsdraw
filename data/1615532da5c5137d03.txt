吾家先世有童子.姓名嘗著杜詩史
不緣神氣形相殊.安得公詩重褒美
三百年有宋興.妙裔四海皆豪英
番郡自古稱多士.群兒頭角又崢嶸
洎水之東有彭氏.生兒五歲真佳瑞
雙眸點漆肌骨清.不與孩提共嬉戲
誦詩記字何了然.瑯瑯一口千萬言
弱不勝衣行未穩.凌人氣岸已軒軒
嗟予去國亦云久.爲報君恩矢奔走
繡衣持節入閭閻.大半故人新白首
與兒阿父昔同遊.高才終不事王侯
報不在身當在子.發源所與今其流
行看直上青雲梯.決取鐘如探囊中籌
