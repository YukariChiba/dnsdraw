磐嬉截長淮.聞自隋天子
運丁大業末.役跨遼東始
洶湧溝濁河.赤血洗千里
江都天東南.歲閱翠華指
錦帆抹非烟.疊鼓蓬蓬起
紫幰朱絲絡.百萬羅衛士
璇房貯彩女.灼灼艷芳李
虞公正逢惡.何稠甘沒齒
一從水調奏.便識還聲已
浪傳遭閟春.不悟羊無尾
雷塘一掬土.僅足掩冠履
行人爲傷心.清淚墮如水
池荒九曲春.尚想迷樓倚
落日注蕪城.牛羊下坡觜
