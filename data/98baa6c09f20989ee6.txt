偉哉盤古靈.萬仙集殊庭
分布歲鎮熒.生化與尅刑
氣機浩不停.幾人得寧馨
開落隨日蓂.嗟哉此三星
光彩浮四溟.芽甲逢春霆
鋩刃發霜硎.蹉跎歎流萍
白雲歸杳冥.十年哀伶俜
賦芧由狙㹶.貧鬼急索絣
碧梧墮倦翎.館我修遺經
緬彼雙峽青.易學驅沸溟
出關東傅丁.渡海北返寧
共君萬頹齡.藥籠俱參苓
