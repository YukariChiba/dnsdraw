亭下流泉三畝隘.誰擬西江晴一派
桃李佳名聞昔人.此言雖小可喻大
寧非逐楚憔悴身.當是羊裘傲漢人
避世牆東王君公.五經紛綸井大春
端然養魚廢車馬.一身環堵觀天下
吾人鄭子詩句新.高堂素壁開萧洒
何當湛湛見青楓.白蘋落日慰相逢
一亭兩檻更何有.波濤風雨船前後
莫憶乘槎犯漢津.莫憶樓船下石城
盡醉漁陽無好曲.短蓑銅斗平生足
