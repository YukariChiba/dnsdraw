薖也學耐辱.况負三宜休
頗有幼輿風.自許壑與丘
仙境想方丈.山形懷不周
如何在眼山.未暇着屐遊
蓊鬰明水峰.爽氣常不收
遜公釋門老.苦節無匹儔
食訖自灌畦.挈水端若抽
到今巾屐在.迹勝境亦幽
嘗評左轓賢.當從古人求
從政獨何有.未說賜與由
勸耕遍阡陌.民歌殖田疇
幽尋到山寺.弭節聊滯留
衆賓各文采.粲粲五楘輈
賦詩雜流麗.如柳春映溝
何必打兩槳.歌舞催莫愁
聞風我滋悅.尋勝行且謀
朝遊可暮返.豈曰山川悠
