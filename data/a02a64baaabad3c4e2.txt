君不見般若真源本常淨.生死根際自虛微
即此生死真般若.離斯外覓反相違
心若分別於生死.諸苦毒難竟相追
今若事之爲功匠.虛妄顛倒不能歸
而此但假空言語.淨穢兩邊俱不依
無心捨離於生死.涅槃無心即生死.生死無心般若暉
般若無心明照用.無照無用斷言辭
亦復不欲有諸見.即是法王無上醫
善解於此無心藥.三有諸病盡能治
行路難.路難遣之而復遣
識此遣性本來空.無心終是摩訶衍
