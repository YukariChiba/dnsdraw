閩山之杭杭兮水堋堋.吞荒抱大兮香疊層.
騰氣清渾兮朝昏.神生其中兮宅幽凝.居如山兮惠如水.
侯臨我兮恩如光.照導兮天覆.惠流吾兮樂且康.
神有澤兮宜蔭沃.脫侯之恙兮歸侯之多福.
群卑勤之恭潔兮.鑒貞盟乎山竹.
兕載吹兮音咿咿.銅鐃呶兮睋呼眓睢.樟之蓋兮麓下.
肴盤列兮答神.神擺漁篁兮降拂窣窣.
右持妓兮左夫人.態修邃兮佻眇.調丹含瓊兮瑳佳笑.
朝馬駕兮搦寶轡.千弭函弦兮森道騎.吾何樂兮神軒.
