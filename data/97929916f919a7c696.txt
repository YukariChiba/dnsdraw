河伯矜秋浸.望洋始一嘆
是以太史公.身行天下半
可憐據坎者.寸尺盡霄漢
我友故英發.驤首輕皂棧
結束萬里游.是行吾所贊
榮途聽其遇.丈人教不倦
向來開說易.一語無疏傳
曰爲可用者.此本同世患
停舟佳山水.心目有奇觀
更接摇麈談.中夜光赫煥
我方墮吏罝.沮洳雜鰍蜆
眼看飛鴻翔.別樽恨不滿
