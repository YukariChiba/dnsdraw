憶昔昌黎伯.直諫氣凜然
又聞贊皇公.直道薄雲天
堂堂兩宗工.蓋世勳無前
朅來著此邦.仰山同不騫
公今又繼往.相望三百年
風流雖已矣.遺跡儼弗愆
邦風雜未純.雕俗頑莫鎸
要須痛一洗.興氓作其賢
束吏縛猛虎.愛民烹小鮮
課爲天下最.名壓坐中先
鳳尾催歸詔.看看下小旃
踐槐知不晚.開旦促曹韉
