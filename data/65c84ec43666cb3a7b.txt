昔在戰國時.吳生固多奇
弱魯偶以將.彊齊不能支
聿來守西河.縱橫各有施
黔首樂無貳.財用日以滋
士卒思致命.官事咸允釐
韓趙既來賓.秦人怯東窺
魏郊昔多壘.中外安且熙
當時計其功.誰復相等夷
盛德乃不器.中智各有宜
由來秉國鈞.不類提軍綏
論列謾紛錯.至當難重違
桓桓蓋世氣.低徊下卑辭
