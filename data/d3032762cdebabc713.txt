康州水邊龍母墳.草樹蒙蒙起風雨
五色五蛇時往來.野鼠不穴墳上土
嗟哉異類猶厚親.豈彼人兮忘恃怙
果生陳子孝且仁.終日劬劬在民伍
天清天順感其和.嘉禾駢枝立如股
遐鄉歎慕爲爾鄰.太守欣言出吾部
中州士人傳以夸.照頑爍孽良有補
唯時火德君道明.粵南祝融孝所生
若然寧獨一陳生.築堠表廬從此數
