新正圓月夜.尤重看燈時.累塔嫌沙細.成文訝筆遲.
歸牛疑燧落.過雁誤書遲.生惜蘭膏燼.遠為隔歲期.
舉燭光才起.揮毫勢競分.點時驚墜石.挑處接崩雲.
辭異秦丞相.銘非竇冠軍.唯愁殘焰落.逢玉亦俱焚.
多寶神光動.生金瑞色浮.照人低入郭.伴月夜當樓.
熏穴應無取.焚林固有求.夜闌陪玉帳.不見九枝留.
