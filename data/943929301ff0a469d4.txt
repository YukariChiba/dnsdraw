天下達德.惟仁智勇
合之成體.散之致用
巖巖富公.備此三德
直道不回.以相王國
其智伊何.見于使虜
敷陳利害.以悟其主
歡盟至今.莫敢予侮
其仁伊何.見于救災
饑民如雲.襁負以偕
法簡惠周.垂訓将來
何以行兹.斷以勇克
衆人所懼.公獨不惑
奪虜之氣.厲色折之
賑民之饑.誠意活之
我生後公.今覿厥象
丹青載傳.朝夕是仰
