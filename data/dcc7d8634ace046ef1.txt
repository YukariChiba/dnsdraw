燕子樓中一搦春.十年紅袖消香塵
尚書墓上白楊拱.曉燈猶伴孤眠人
楚樓佳麗清梅似.識得詞中秦學士
玉盂一笑古藤陰.便學斷腸河滿子
燕樓寂寞楚樓空.鄭家雲英千古同
崔徽心事照秋月.玉京舊恨啼春風
人生交態分貴賤.况是死生情分變
域蘞未綠拜無人.千里素車那復見
知義如今到此流.冠猴襟馬皆堪羞
