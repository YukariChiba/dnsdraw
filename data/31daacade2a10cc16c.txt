滔滔法海.清濁混流
湛湛禪河.魚龍變化
杳杳無涯際.澄澄徹底寒
短棹孤舟.徒誇好手
長竿畫舫.方稱男兒
風浪掀天.雲雷匝界
絲綸便擲.不顧危亡
靈鰲錦尾上鈎來.跛鼈盲龜隨浪去
滿船裝載.月渚蘆灣
共樂昇平.同歌道泰
從前祖業.豈假外求
截流到岸之人.且道是何面目
須彌頂上非凡木.白藕峰前得處高
