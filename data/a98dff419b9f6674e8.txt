茞蘭圃兮沼芙蕖.有美君子兮何斯其燕居
孚尹兮袖間.陞白虹兮斗之虛
章甫兮深衣.御風騎氣而天游兮.與造化而爲徒
獨立萬物之表兮.室邇而人甚遠
山立而淵靚兮.道德燕及乎蟲魚
韋編兮在手.隠几而卧兮.夢一丈夫
首肖乎尼山兮河其目.莞爾而笑兮告予以下學而上達.知我者其天乎
忽寤兮四顧.欵乃一聲兮亭之西隅
