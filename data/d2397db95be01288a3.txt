初弦落微月.草宇夜岑寂
追凉拂桃笙.伸欠聊偃息
檐榮忽飛雨.散亂銀竹白
避漏起移床.青燈暈空壁
曉看蛙入戶.時有燕爲石
是節正驕陽.敲煩火雲赤
煩蒸等坐甑.百體勞按抑
良苗憂槁暴.空有庭樹碧
借免抱龜腸.猶應困蔬色
炎埃今一洗.萬井沐甘澤
望歲即交歡.寧容須暇隙
相逢如得酒.釂飲莫餘瀝
