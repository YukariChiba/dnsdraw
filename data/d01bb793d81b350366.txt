我生紀歷三逢申.久矣隻影誰爲親
戀彼溪山意已在.舉目更友君子人
言論道德歸大醇.葑菲下采顔色溫
買羊一見慰饑渴.載酒三就忘辛勤
今朝好語幾盈門.排攢炫晃驚童孫
字向紙上欲翻舞.句生妙處增清新
推窗更沃囁嚅口.便覺四體陶然春
嗟予從此毋多作.君方袖手韜奇略
詩壇行即拜將軍.莫謂小兒多淺薄
