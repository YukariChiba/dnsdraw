雲翁耕扶桑.種黍養日烏
手挼六十花甲子.循環落落如弄珠
長繩繫日未是愚.有翁臨鏡捋白鬚
飢魂弔骨吟古書.馮唐八十無高車
人生如雲在須臾.何乃自苦八尺軀
裂衣換酒且爲娛.勸君朝飲一瓢
夜飲一壺.杞天崩
雷騰騰.桀非堯是何足憑
桐君桂父豈勝我.醉裏白龍多上昇
菖蒲花開魚尾定.金丹始可延君命
