月巖含章兮.噫
熟貰之璜兮.噫
逋不其償兮.噫
眉山之下兮.噫
既億其價兮.噫
胡漏于罅兮.噫
籲于眉山兮.噫
山籲于天兮.噫
天蹙其顔兮.噫
有斐孫子兮.噫
花披秀啟兮.噫
烈祖是似兮.噫
筆似其鋒兮.噫
骨似其窮兮.噫
栖栖其逢兮.噫
爾詞則古兮.噫
爾騷則楚兮.噫
爾璞孰估兮.噫
招招巫咸兮.噫
有篿爾占兮.噫
曷焯爾潜兮.噫
曷窞不濟兮.噫
曷蔀不賁兮.噫
咷初笑既兮.噫
