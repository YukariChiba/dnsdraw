長翁服食僧樣清.灌園得閑收落英
壯歲頗營口腹事.岡有罝罟梁有罾
大胾每快屠門嚼.美酒慣陪豪士傾
酒邊最愛無長叟.坐隅未揖先風生
揮斥肴品進此叟.似去傖荒遊上京
王謝家兒負販子.氣味不待口舌爭
年年屬饜不汝厭.勇向上黨人夸矜
一從多病戒奇嗜.屏絕鱗介疎薑棖
水中之怒寧阿系.丈室高卧幾凈名
二年閑殺把螯手.久要藥裹熏爐并
旱後籃筐薦蜞越.君乃下筯收所憎
銘盤久斷舊嗜好.垂涎忽誦新歌行
射陽浦口霜耿耿.繁梁埭頭霧冥冥
及今尖團日供百.莫孤君家竹葉清
