應事如應敵.收功端有素
詩乃隨景遷.預計幾膠柱
鼓吹月明秋.當時亦佳句
見卵求時夜.竟爲陰雲妬
想像蘄爲工.故智那用據
向來東遊意.夢境騷人賦
出郭带月行.過山衝雪去
風力馬欲却.寒氣鳥不度
舊擬忽新偶.自笑邯鄲步
與世甘數奇.失意資一悟
覆却從萬方.翛然隨所遇
吟情形前影.塵事風外絮
