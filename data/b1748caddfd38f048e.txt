吏統久已紊.使選匪易爲
蝎虺何蓁蓁.鴻雁何纍纍
持節豈不多.曠職苟所私
緬懷紫陽翁.昔使東浙湄
陳臬糾官邪.揚仁蘇民疲
茲道有先後.哲儒昭令規
絅齋寄瀟牧.那懋灼帝知
勵廉肅寮寀.反稅驩鄉耆
所學藴淵道.寬嚴權理宜
茲總全楚境.歌此皇華詩
位穹民言邈.壤廣吏蠹滋
問俗職所重.簡僚乃政基
視聽貴遠周.細微在可遺
攬轡戒前路.豈爲好爵縻
揆予忝英盼.懷德念別離
別離果何念.康濟乃所期
懿茲遠大業.肇此咨度時
勗哉振英采.慰我湘民思
