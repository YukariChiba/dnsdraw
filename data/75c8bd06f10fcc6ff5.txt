黄塵沒馬腹.洪濤噴鷁首
是身如轉蓬.隨風任飛走
歸來丘壑中.高袖拄笏手
牀頭一束書.壁下一壺酒
暴背對青山.杖藜從白叟
乃知羲皇上.何嘗離北牖
民瞻真可人.青歲紆墨綬
一朝拂衣去.歸種彭澤柳
蕭然林下意.今無古或有
富貴等浮雲.斯須變蒼狗
終南政自佳.不作捷徑不
仁者贈以言.立名要不朽
