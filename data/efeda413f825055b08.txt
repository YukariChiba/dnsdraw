自入西州院.唯見東川城.今夜城頭月.非暗又非明.
文案床席滿.卷舒贓罪名.慘淒且煩倦.棄之階下行.
悵望天回轉.動搖萬里情.參辰次第出.牛女顛倒傾.
況此風中柳.枝條千萬莖.到來籬下筍.亦已長短生.
感愴正多緒.鴉鴉相喚驚.牆上杜鵑鳥.又作思歸鳴.
以彼撩亂思.吟為幽怨聲.吟罷終不寢.冬冬複鐺鐺.
