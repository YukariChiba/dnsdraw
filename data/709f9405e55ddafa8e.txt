邂逅蒹葭來倚玉.淺見慚如視車轂
荷君傾倒過平生.妙處令人忘寵辱
并包今古入靈臺.欬唾珠璣幾盈簏
紛紛年少多公卿.何獨斯人猶寸禄
南陽刺史今伯樂.歎息龍媒異凡肉
剡章求以助風流.豈減紅蓮汎澄淥
更将餘力付蟠根.迎刃無留真破竹
才全如此帝未知.燕閒却自思頗牧
東山出處是家風.莫學淵明戀私菊
