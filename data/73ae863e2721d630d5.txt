爲家重牆垣.爲民須貨殖
揚廬國北戶.東南頼控扼
淮民魚米餘.百貨仰殊域
用銅防外泄.用鐵乃奇畫
一利伏一弊.救弊要得策
持貨貿官券.捨此莫衣食
錢貨天下用.鐵乃限南北
坐令兩淮民.塊處斷貿易
計鐵取券直.十纔收六七
朝賢愛淮民.此困盍矜恤
銅鐵均國寶.通變豈無術
近甸視遠地.未可岐畛域
况今苦倒垂.倚待振焚溺
緣江八郡爾.雜用顧何失
官券朝北來.淮俗暮安宅
即今私鑄斷.胡尚膠今昔
吾貧復淮人.計勢不容默
