君不見武皇逸志凌九垓.追風躡影思龍媒
魯班門外立銅馬.天廐萬匹皆塵埃
又不見伏波將軍破交賊.歸來殿前獻馬式
據鞍習氣殊未衰.想見老子真矍鑠
兩京翻覆知幾秋.只有山河供客愁
孤煙落日蠶叢國.出此神物於荒丘
千年黄壤誰作主.猶把歸心泣風雨
但恐一朝去無蹤.有似豐城寶劍化雙龍
