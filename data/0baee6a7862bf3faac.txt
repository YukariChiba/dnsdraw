厭花落.人寂寞
果樹陰成燕翅齊.西園永日閑高閣
後堂夾簾愁不卷.低頭悶把衣襟撚
忽然事到心中來.四肢嬌入茸茸眼
也曾同在華堂宴.佯佯攏鬢偷迴面
半醉狂心忍不禁.分明一任傍人見
書中說却平生事.猶疑未滿情郎意
錦囊封了又重開.夜深窗下燒紅紙
紅紙千張言不盡.至誠無語傳心印
但得鴛鴦枕臂眠.也任時光都一瞬
