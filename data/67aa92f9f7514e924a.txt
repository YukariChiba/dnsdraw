傳聞此山分蓬島.錦繡青霞疊相向
飛雲通天兩絕奇.更出上界三峰上
凌乘汗漫不可得.倩誰圖畫丹青狀
朝真學道走俗子.紀實留題出宗匠
何當步虛躡太微.森列金庭五雲仗
祇園琳宇出崔嵬.鬰葱佳氣天容開
回頭却立睨人境.渺渺瘴霧驅氛埃
非惟此地相引領.歎我爲爾胡爲來
他年欲訪經行處.請看姓字鑱巖隈
