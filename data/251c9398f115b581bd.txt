雪壓千峯橫枕上.窮困雖多還激壯
看師逸蹟兩相宜.高適歌行李白詩
海上驚驅山猛燒.吹斷狂煙著沙草
江樓曾見落星石.幾回試發將軍砲
別有寒雕掠絕壁.提上玄猨更生力
又見吳中磨角來.舞槊盤刀初觸擊
好文天子揮宸翰.御製本多推玉案
晨開水殿教題壁.題罷紫衣親寵錫
僧家愛詩自拘束.僧家愛畫亦局促
唯師草聖藝偏高.一掬山泉心便足
