磬石山中石無主.百里厚坤不承土
土人出石如出金.闕地及泉隧而取
重重徹之如徹席.凡材頑狠邱山積
中藏一板金王精.定是陶鎔鬼神力
黄鍾之律生於黍.近代縱橫不如古
天生此材豈苟然.伐而用之百獸舞
師襄入海工不精.且製嘉魚大小鳴
大爲王鮪施僧飯.小爲魴鰥依石屏
君家二尾儻遺我.要喚兒曹坐睡醒
