稽首泗州普照王.曩以寶塔接群品
塔今敗壞成微塵.隨意分身無不在
我觀世間有爲法.無常遷變同一空
假饒建塔如恒沙.未有不歸幻滅者
豈惟淮塔有興廢.阿育王造亦非堅
菩薩應感常現世.不隨寶塔俱存亡
耕雨穫晴長淮風.普爲眾生作饒益
我今繪此應感象.常以正念爲皈依
於此員光一尋中.而興七級浮屠想
正念皈依無間斷.普願菩薩常感通
洪鍾小大隨叩鳴.所求所請皆如意
