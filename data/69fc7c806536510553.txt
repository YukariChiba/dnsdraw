草堂梅花千萬枝.新詩品題何太奇
可憐一枝非凡羣.賞心何人空自珍
請與君談別花人.如或見之當俯身
西湖一带何蒼茫.娟娟數枝臨水傍
上有幽人眉骨橫.終日對花情意生
花如秋月照芭蕉.人似春風吹野苗
人與花枝自相親.一篇至今吟如新
胸中若有一點塵.縱對此花無精神
平生不識市沽兒.四更誦書長苦饑
摩挲此腹遶疎籬.笑折花枝花自知
