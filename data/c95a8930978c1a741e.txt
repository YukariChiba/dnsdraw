咸陽獲重之明年.五月端午予泛船
二閘新成洞常潤.組練直貫吳松川
淮南柁師初入浙.借問邑里猶茫然
茶經舊說慧山泉.海內知名五十年
今日親來酌泉水.一見信異傳聞千
置茶適自建安到.青杯石臼相爭先
輾羅萬過玉泥膩.小瓶蟹眼湯正煎
乳頭雲脚蓋盞面.吸嗅入鼻消睡眠
滌釜操壺貯甘液.緘題遠寄朱門宅
仙人見水是瑠璃.乃知陸羽非凡客
