千桃李之穠華兮不如我之孤松.彼眩三春之朝露兮我專一丘壑之風.聽此以洗耳兮又何有乎牛鬬之聰
百鶑啼兮萬蝶舞.不如我獨鶴兮褵褷其羽.顧月池之在地兮各以影而自侶
九轉砂成兮鶴頂同丹.我鬢不凋兮松鬣長青.何十八公之爲夢兮胎仙夜鳴醉魂醒
亦貞其心兮亦癯其形.與我作朋兮俱千齡
