君不見.馬侍中.氣吞河朔稱英雄
君不見.韋太尉.二十年前鎮蜀地
一朝冥漠歸下泉.功業勝名兩憔悴
奉誠園裏篙棘生.長興街南沙路平
當時帶礪在何處.今日子孫無地耕
或聞羈旅甘常調.簿尉文參各天表
清明縱便天使來.一把紙錢風樹杪
碑文半缺碑堂摧.祁連塚象狐兔開
野花似雪落何處.棠棃樹下香風來
馬侍中.韋太尉.盛去衰來片時事
人生倏忽一夢中.何必深深固權位
