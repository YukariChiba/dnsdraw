江潮夜漲北風惡.雙櫓喜逢溪岸泊
桂陽史君賢故人.借問慇懃吏來數
浮橋傾危暗難渡.靜枕不眠聽曉角
平明自笑僕乘無.破帽赤髯行踸踔
袖持漫刺前起居.屢歎窮愁手頻握
嬰兒連死瘦妻卧.病骨尚遭讒喙喙
壯志消盡同寒灰.生事無涯委藜藿
男兒有命何足論.斗酒貰衣評舊學
愛君新篇溢千楮.突兀寒宵見南嶽
龍蛇千丈老松杉.霹靂一聲揮電雹
豈宜偃蹇處郎曹.固合透迤步臺閣
天子聰明繼堯舜.廟堂論道皆伊霍
拔茅連茹收時才.尺寸高卑應不錯
君馳亨路鶚横秋.我困汙泥龜縮殻
