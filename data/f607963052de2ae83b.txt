春桑催蠶日遲遲.春蠶食葉開文闈
桃源雖好不可住.高人夢繞故山薇
金雞啁哳喚出日.輕舟短棹風吹衣
莫問虹梁春燕入.莫吟西堂春草萋
水光山色二千里.助君筆底龍蛇飛
丹成九轉天上去.五雲膠轕黄金扉
回首故鄉烟靄暮.城郭如故人民非
年來世事轉頭改.不見華表丁令威
送君南浦祝此語.佇立江干背夕暉
