庭下花飛.月照妝樓春事晚.珠簾風.蘭燭燼.怨空閨.
迢迢何處寄相思.玉箸零零腸斷.屏幃深.更漏永.
芳草長川.柳映危橋橋下路.歸鴻飛.行人去.碧山邊.
風微煙淡雨蕭然.隔岸馬嘶何處.九回腸.雙臉淚.
春色融融.飛燕乍來鶯未語.小桃寒.垂柳晚.玉樓空.
天長煙遠恨重重.消息燕鴻歸去.枕前燈.窗外月.
深院空幃.廊下風簾驚宿燕.香印灰.蘭燭灺.覺來時.
月明人自搗寒衣.剛愛無端惆悵.階前行.闌外立.
