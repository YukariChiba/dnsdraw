減一分太短.增一分太長.不朱面若花.不粉肌如霜.
色為天下豔.心乃女中郎.自言重不幸.家破身未亡.
人各有一死.此死職所當.忍將先人體.與主為疣瘡.
妾死主意快.從此兩無妨.願信赤心語.速即白刃光.
南郡忽感激.卻立舍鋒鋩.撫背稱阿姉.歸我如歸鄉.
竟以恩信待.豈止猜妒忘.由來幾上肉.不足揮幹將.
南郡死已久.骨枯墓蒼蒼.願于墓上頭.立石鐫此章.
勸誡天下婦.不令陰勝陽.
