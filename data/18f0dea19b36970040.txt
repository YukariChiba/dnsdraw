溟藩軫帝憂.見說初鳴騶.德勝禍先戢.情閑思自流.
蠶殷桑柘空.廩實雀鼠稠.諫虎昔賜駿.安人將問牛.
曾陪後乘光.共逐平津遊.旌旆擁追賞.歌鐘催獻酬.
音徽一寂寥.貴賤雙沉浮.北郭乏中崖.東方稱上頭.
躋山望百城.目盡增遐愁.海逼日月近.天高星漢秋.
無階異漸鴻.有志慚馴鷗.終期促孤棹.暫訪天臺幽.
