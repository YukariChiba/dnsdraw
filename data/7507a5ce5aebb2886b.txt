湖之水兮碧泱泱.環越境兮潤吳疆
蒲蠃所萃兮雁鶩羣翔.朝有行艫兮暮有歸艎
茭牧狎至兮漁采相望.溉我田疇兮生我稻粱
我歲穰熟兮我煉樂康.馬侯之功兮其誰敢忘
蓴絲紫兮箭筍黄.取其潔兮薦侯堂
醆斝具兮簫鼓張.日晻晻兮山蒼蒼
侯之來兮雲飛揚.隔微波兮潛幽光
念山可爲席兮湖不可荒.惟侯之靈一貧如洗與流比長
萬斯年兮福吾鄉.樂吾生兮徜徉
