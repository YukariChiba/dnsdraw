當年隻鶴揚州去.羽衣虹裳滅烟霧
千年華表不歸來.來時忘却邯鄲路
短篷月白起酸風.天陰鬼哭戰場空
黄昏欲望城西東.亂山青處白雲中
誰解歌離騷.我自斟酌酒
一醉醉百年.無夢到浙右
插我羽翼兩臂間.頂丹蛻盡毛骨凡
下天上天隨君去.不與人世同悲歡
星星有語說未已.夕陽西去東流水
一聲嘹唳入蒼冥.青塚纍纍呼不起
