豈曰無衣.不能素裳
縫齊有鏘.直韍以方
豈曰無衣.不能素履
絇以爲戒.夙夜以無怠
素裳戔戔.誰涉不褰
素履几几.誰涉不止
始也何所爲.我推我宗
惡余之無從.睢盱以爲恭
今也既宣我力.羣心慝慝
毁予以自德.曾莫肯己直
爾我目矣.何爲而眊聰亦云聽.曾莫有告
謀及於道.佛且訕以笑
謂白蓋黑.或者亦以赤
行何必有足.巧言以成迹
以我有常.從爾罔極
翩翩者舟.在河之涘
人待不至.亦以自濟
嗟爾君子.歸歟予遲
