偏袒右肩赤一膊.開顔含笑不作惡
廣深莫種金蓮花.故使浮杯襯雙脚
心既忘形亦忘怖.徒使旁觀毛髮豎
本無行止令人圖.竟到彼岸歸何處
我知畫者意識真.是故古來傳至今
亦無此心可得驚.亦無此身可得沈
浪頭乘風正得路.不動莊嚴幾時去
從今不往亦不還.一幅之間作常住
君不聞古人祇作如是觀.請公莫問何以故
