君不見東湖先生徐師川.雅歌清廟彈朱弦
又不見于湖居士張安國.健語龍蛇雜矛戟
佳人往矣不易致.見君使我心先醉
一聞東湖名.再讀于湖詩
恍然如見二大夫.使我真欲再拜之
君家玉带垂金魚.向來凜凜持鈞樞
丈夫不要五鼎食.自向湖邊築隠居
小園種花復種竹.數畝宜桑亦宜粟
人生如此復何求.把酒吟詩得自由
客來但與談風月.萬事如今只掉頭
