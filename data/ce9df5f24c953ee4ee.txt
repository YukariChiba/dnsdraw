城中一雨僅飄灑.城外此雨乃霈霶
分龍古語信不妄.不爾惠施何偏方
我行驅車一何忙.早起猶乘昨夜涼
舊聞既雨晴亦佳.豈但蕙葉蒙寵光
早禾已秀半且實.晚禾已作早禾長
不惟稻隴有佳色.菜畦苗葉相與昌
園丁採擷入城市.不用滌濯臨滄浪
我雖無田豈無圃.歸計不決空傍徨
翻憐買菜糴占米.烟火薰人官道傍
