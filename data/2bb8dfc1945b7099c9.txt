孤芳如阿平.晚乃出六奇
傍睨肅聽瑩.請試從元推
韻如聖之清.避世觀商衰
翠幄方童童.露葉流蟾輝
降真換骨法.譜牒當尋披
悠悠千斛香.鮮風如馹馳
霪秋百草死.不復干等威
江蘺交晚生.楚英託深知
羅柳追逸駕.峻坂方驅羸
尤物能移人.心正物自移
年年月中仙.一人簪一枝
後先不須問.亦各安其時
