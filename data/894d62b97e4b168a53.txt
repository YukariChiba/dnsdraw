我居市北子市南.中間萬口喧春蠶
子來自南我自北.繚繞東西厭匍匐
塊坐不言中有得.谷鳥一聲驚晝息
翻然却念友多聞.獨有君家好弟昆
嘯軒團團朝至昏.古往今來入討論
興來握手眇乾坤.一鼓平沙萬馬奔
隔牆更喚符夫子.青眼相看忘汝爾
金丸屢墮銅壺冰.欲竟書囊了無底
不辭勇往問荀陳.脩竹亭前一欠伸
朝來好語聞行人.老龍駕雨上天津
