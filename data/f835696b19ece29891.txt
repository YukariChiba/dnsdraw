三十始去家.四十初南遷
五十復還朝.白髮正紛然
故人從西來.鞍馬何聯翩
握手得一笑.喜我猶生全
別離多憂患.夢覺非因緣
惟餘歸耕計.粗有山下田
久糜太倉粟.空愧鄉黨賢
老兄富治行.令德齊高年
幸此民事清.未厭軍壘偏
父老携壺漿.稚子迎道邊
應有故相識.問我何當旋
君恩閔衰病.歸駕行將鞭
