平生秀嵓翁.嘉遯輕朝衣
聖世重特招.趣駕不容違
我豈匏瓜哉.先聖固所睎
長江一萬里.舟行疾如飛
東南盛人物.十九飫甘肥
頗藉子公力.寧知伯玉非
秀嵓曰異哉.我本起布韋
豈比淮之水.東下雜於淝
論奏了不阿.正直鬼神依
讒言嗟止棘.曰歸詠采薇
歲晏江濤平.雨雪從霏微
懸知到家日.花竹遶山扉
