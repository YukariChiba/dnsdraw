純陰十月晚.勁氣肅羣驕
惟有喬松在.長看積雪消
生賢稟真性.特立冠當朝
早歲初成賦.羣雄已失標
治才精破竹.廷論壯生飆
博士皆推賈.宣皇重試蕭
周旋窮政體.出入解心焦
九列高稱冠.三台豈足超
論功歸潁霸.舉相待虞姚
驥騁經新卧.弓强發久弨
百年時節在.四海衆心翹
當見飛中使.齎金賜此朝
