金天之西.白日所沒.康老胡雛.生彼月窟.巉岩儀容.
華蓋垂下睫.嵩嶽臨上唇.不睹譎詭貌.豈知造化神.
大道是文康之嚴父.元氣乃文康之老親.撫頂弄盤古.
陽烏未出谷.顧兔半藏身.女媧戲黃土.團作愚下人.
散在六合間.濛濛若沙塵.生死了不盡.
別來幾多時.枝葉萬里長.中國有七聖.半路頹鴻荒.
陛下應運起.龍飛入咸陽.赤眉立盆子.白水興漢光.
叱吒四海動.洪濤為簸揚.舉足蹋紫微.天關自開張.
老胡感至德.東來進仙倡.五色師子.九苞鳳凰.
是老胡雞犬.鳴舞飛帝鄉.淋漓颯遝.進退成行.能胡歌.
天子九九八十一萬歲.長傾萬歲杯.
