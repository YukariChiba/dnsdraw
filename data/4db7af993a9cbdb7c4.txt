峩峩儒衣冠.昕貴知義命
大道若坦途.狂夫蹈邪徑
惟君異流俗.學古師往聖
窮居飲一瓢.輕視車千乘
粹然白玉溫.卓爾青松勁
風流入蓮幕.忠恕自天性
愛賢易好色.避利如深穽
時邀野人語.亦說禪家病
不辭王事勞.益知仁者靜
兼旬當闊別.强飯遵時令
邊城霜露寒.淮鄉道里夐
事物多感懷.篇章應寓興
