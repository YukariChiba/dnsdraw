江行駭湍濤.文字無暇尋
滿聽舟人歌.胸中垢穢侵
宜賓夷獠鄉.繫纜日欲沉
倉卒拜年契.外堂聞韶音
雞肥爲予烹.酒美亦共斟
語笑不知夕.蟾蜍滿衣襟
首陳兵戰謀.西北敵可擒
次論月蝕詩.獨採仝愈心
未憎輕簿走.竊譽希山林
儒學規矩奇.約繩固所欽
誓將革愚魯.庶異柴與參
會淺別又長.情重愁愈深
願終保壯節.勿作澗松吟
天子思太平.此非久滯淫
