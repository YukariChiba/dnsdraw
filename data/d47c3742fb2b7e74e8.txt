鎮陽二月春苦寒.東風力弱冰雪頑
北潭跬步病不到.何暇騎馬尋郊原
鵰丘新晴暖已動.砌下流水來潺潺
但聞簷間鳥語變.不覺桃杏開已闌
人生一世浪自苦.盛衰桃杏開落間
西亭昨日偶獨到.猶有一樹當南軒
殘芳爛漫看更好.皓若春雪團枝繁
無風已恐自零落.長條可愛不可攀
猶堪携酒醉其下.誰肯伴我頹巾冠
