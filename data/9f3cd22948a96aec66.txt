花明月暗籠輕霧.今宵好向郎邊去.剗襪步香階.
畫堂南畔見.一晌偎人顫.好為出來難.教君恣意憐.
蓬萊院閉天臺女.畫堂晝寢無人語.拋枕翠雲光.
潛來珠鎖動.驚覺鴛鴦夢.慢臉笑盈盈.相看無限情.
銅簧韻脆鏘寒竹.新聲慢奏移纖玉.眼色暗相鉤.
雨雲深繡戶.來便諧衷素.宴罷又成空.夢迷春睡中.
人生愁恨何能免.消魂獨我情何限.故國夢重歸.
高樓誰與上.長記秋晴望.往事已成空.還如一夢中.
