趙子昂書今第一.竹友二字大踰尺
結交此君者爲誰.松江其家吾未識
想見彷彿如渭川.千畝比封環乃宅
根竹可曾掘作鞭.笋出不忍煮爲食
青琅玕棲紫鳳凰.可待九成擊夔石
老夫客居杭州城.一葦可航不三日
不問主人即直造.誰知亦復有此癖
夢到霜松雪梅邊.龜殻踞兮蛤蜊食
取此三友并友之.月明半夜吹長笛
