有鶴青田來.骨傲九秋老
羽毛鷄鶩間.不復故時好
吳霜割清夢.一夕落幽島
哲乎開士秀.佛路著鞭早
世累糊空雲.一以凉飆掃
往聞琅琊覺.禪海卷狂潦
紛紛方袍子.未易艖䑰到
師如健噉兒.把握攫梨棗
爾來三十年.方寸不貲寶
鯨鐘人誰識.聊徇衆擊考
又作雲山行.方將同木槁
勿學斷緣人.時寄新詩藁
