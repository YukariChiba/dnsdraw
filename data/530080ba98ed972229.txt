冰泥斷道雪塞門.遠坊累日無行人
卧聞喧呼誰叩閽.稚子往問鹿駭奔
黄生學詩用力新.急手疾口如翻盆
衝風踏凍送七言.要令寒屋回春溫
是時積陰又黄昏.叫鬧索火驚四鄰
邇來結字穩且勻.豈不見我參寥君
嗟吾老矣心尚存.後來得子空馬羣
徑須赤手縛麒麟.四大海水一口吞
丈夫意氣抗浮雲.道逢其人兩手分.妬婦拊膺王右軍
