蘭芷生幽薄.浥露搴華姿
芙容隔秋江.扁舟滿江湄
丈夫抱材用.但願君王知
甯生擊牛角.載歌南山詞
詞終脫裋褐.纓佩暮萎蕤
人事非有定.斯言或難持
翩翩李將軍.鳴弦壓由基
餘威震戎虜.談笑靜邊陲
桃李曾無言.嘉聲滿黄扉
心知堪萬戶.乃謂生匪時
烽火照甘泉.未能包虎皮
目視漢飛將.棄棄輕如遺
頗牧已黄土.忉忉勤緬思
如何中林士.坐視青雲期
