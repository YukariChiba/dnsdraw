經年種花滿幽谷.花開不暇把一巵
人生此事尚難必.況欲功名書鼎彝
深紅淺紫看雖好.顔色不柰東風吹
緋桃一樹獨後發.意若待我留芳菲
清香嫩蕊含不吐.日日怪我來何遲
無情草木不解語.向我有意偏依依
羣芳落盡始爛漫.榮枯不與眾豔隨
念花意厚何以報.唯有醉倒花東西
盛開比落猶數日.清罇尚可三四携
