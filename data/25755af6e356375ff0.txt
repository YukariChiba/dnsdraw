趙子抱經術.儒林挺孤秀
策足入上庠.高誼諸生右
秋闈再程文.懷寶不見售
京師首善地.翹然俊賢囿
朝廷舉新詔.多士四方走
主司搜擇艱.有如羿張彀
小善或不遺.寧當舍良茂
豈非繩準高.刀尺下難就
得喪不在己.自信非我疚
歲窮感親心.倚門方遠候
都亭謝知己.飄飄拂歸袖
樂彼閩中幽.里中賢友舊
且復從其游.行義益充厚
道存貴有用.獨善古所陋
明時無滯才.子行當勉懋
