穰下故都今善藩.沃衍千里多豐年
孫公頃以清浄化.我來代之慚二天
人物高傳卧龍里.神仙近接弄珠川
漢光舊烈山河在.徘徊弔古良依然
二十八將固不朽.風雲一代皆忠賢
我亦明時得君者.出處十載功不前
尚得州麾養衰疾.優游豈減居林泉
因逢故人作宴喜.琴樽風月夕不眠
之翰詩來若金石.重於我輩何其偏
相其直道了無悔.寧争蠖屈與鵬騫
