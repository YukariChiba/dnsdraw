從諫停東幸.垂衣寶曆昌.漢昭登位少.周代蔔年長.
彩仗三清路.麻衣萬國喪.玄宮今一閉.終古柏蒼蒼.
晚色啟重扉.旌旗路漸移.荊山鼎成日.湘浦竹斑時.
臣子終身感.山園七月期.金莖看尚在.承露複何為.
紫陌起仙飆.川原共寂寥.靈輴萬國護.儀殿百神朝.
漏滴秋風路.笳吟灞水橋.微臣空感咽.踴絕覺天遙.
