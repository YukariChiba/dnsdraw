問汝貪嗔癡.家住在何處
我今要與汝.各各分頭去
好好細思量.免被他官府
大者名爲貪.養得二舍弟
三郎都一處.日夜共活計
令汝家戶大.使汝善調制
子今苦厭我.我與子發誓
一要子自知.二要子依例
三要當處生.四要歡喜偈
與汝善和同.一一無凡穢
一覺一切了.何須去煩翳
我是諸佛母.十方及三世
