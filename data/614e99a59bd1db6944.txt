雨歇漲江急.野興聊胥疏
漾舟拂林表.擊汰驚飛鳬
雲端僧坐夏.遂造林公廬
猊坐演妙理.法筵滄海珠
舌本落雄辯.奔放懸江湖
巽公庭宇淨.爐煙堂晏如
略無客造請.杳黑耽毗盧
吾家大長者.惠光充太虚
著論役天女.寶笈負於莬
開圖拜遺像.悲嘆隨卷舒
歸來掩關卧.念冷無贏餘
譬如能櫜鞬.境界自于于
