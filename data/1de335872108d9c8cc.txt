懣官曹兮縛虎.擁簿領以昏憒
竊逍遥於數刻.儻淟汩於終歲
倚僧垣睨鴻影兮.滌胸塵而一快
飯雲子而泛乳兮.引吟興之未沬
吾西道之主人兮.有老禪之晤對
愈雙矑之月浄兮.館授予而已再
頑予姿之麏鹿兮.合巖栖而釣瀨
怳泉石之入眼兮.浩歸懷之自倍
計三徑之可具兮.顧二頃之猶在
明年其餞西歸兮.將家漁舟老牛背也
