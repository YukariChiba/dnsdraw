與君多乖睽.邂逅同泛峽
宋子雖世舊.談笑頃不接
二君比宦遊.疇昔共科甲
唯我老且閑.獨得離圈柙
少年實强銳.議論今我怯
有如乘風箭.勇發豈顧帖
置酒來相邀.慇懃爲留楫
楊君舊痛飲.淺水安足涉
嗟我素不任.一酌己頳頰
去生別懷愴.有子旅意愜
捨棹治陸行.歲晚筋力乏
予懶本不出.實爲人事劫
相將犯苦寒.大雪滿馬鬣
