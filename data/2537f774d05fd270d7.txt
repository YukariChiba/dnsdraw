春風未綠江南草.春信臘前梅蕊早
水村著處是南枝.想見君行被花惱
如君久合上華途.胡爲半刺猶題輿
奉引未騎沙苑馬.佐藩且食武昌魚
頻年欣接遊從樂.忽手別書空作惡
江干跋馬望行艫.日暮山寒雲錯莫
往聞南紀百戰場.腥風殺氣吹湖湘
只今江漢俱練靜.棹謳雜發行連檣
君從鸚鵡洲邊去.歷歷遥看漢陽樹
莫言槌碎黄鶴樓.準擬書來寄佳句
