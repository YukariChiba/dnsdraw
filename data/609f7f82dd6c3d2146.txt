美人在駒谷.久別良懷哉
秋風天氣清.特爲斯人來
踏月訪清夜.巖扉肯予開
弟兄儼相對.松竹間古梅
子姪環侍側.蘭植依瓊瑰
青燈照圖史.新酒羅瓶罍
一家三代風.和氣熙春臺
富學飽停蓄.厚德深栽培
情周思孔子.志伊學顔回
皇路方嶮巇.天馬須龍媒
旱歲渴霖雨.神鱗起淵雷
君家多生賢.吾國正選才
詔書明年近.競踏黄花槐
造榜正此天.桂籍浮香催
鵰鶚相聯飛.燕雀更願陪
