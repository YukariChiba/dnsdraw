彭澤五斗米.竟爲督郵去
動干寄奴誅.孰識日涉趣
漢元潜震宮.廣受忽高舉
心已料恭顯.定至殺蕭傅
事君義當死.肯復問生路
威福弗惟辟.明哲有回顧
淵明詠二疏.寄意匪自譽
喪元辱先體.貪位綜世務
未若見幾微.政爾養高素
展畫讀瑰染.公等各超悟
風霜斂勁氣.泉石入幽慮
足可休餘年.何用簉朝著
