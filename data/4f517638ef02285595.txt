侯款諸祠方徹奠.車回五駿既投鞭
雲如大練生淮浦.雪似繁星落楚天
有客弄花知樂歲.何人感物惜流年
南城病僕惟沽酒.西郭詩章但買牋
隠伏急因明處見.垢汙多自夜來鮮
傭將粺穀纔餬口.拾去濡薪未息肩
白面韝鷹紅錦臂.烏山圍獸赤繒旃
却燃燈坐疑爲夢.欲上樓看恐有仙
玉鏡臺前侵皓月.碧紗窗外弄青烟
樹頭還有鴻棲否.船是寒沙水畔田
