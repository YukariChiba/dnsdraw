看書勿苦多.多看目力眊
作文勿苦多.多作心力糟
初雖莫覺悟.久乃成悔懊
維心神所居.惟目神所造
開闔出入間.神傷氣亦暴
所以古真人.丁寧有深告
平時當勤行.况復處炎燠
况復病初愈.力始勝巾帽
老母在鄉邦.倚門望佳報
尤宜决擇精.全神以自好
收目以內視.冥心以存奥
氣舒形康強.外務一除掃
生理保安完.天恩垂覆幬
歸看老萊衣.歡欣長舞蹈
