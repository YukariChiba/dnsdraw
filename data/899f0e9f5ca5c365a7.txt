準擬重陽會詩酒.手種菊花凡數畝
佳節相逢俱可人.一一篇章堪適口
揚庭醖籍更清新.晉宋間人顔謝友
舜卿詞源浩萬斛.下筆驚人風雨吼
季梁蕭洒詩如人.飄然自是風騷手
用之年少富文墨.日出珠璣不論斗
誠叔思深希仲逸.齊驅未識誰先後
老朽那能敵年少.胸中空洞嗟無有
張我三軍得數子.造物遺予非不厚
明年秋戰豈無人.雲夢定須吞八九
