快哉楚王風.庶人安得共
西陂浩無價.不計吾儕用
永日不可暮.窮居厭塵鬨
出門有佳詣.咫尺窺潭洞
危樓俯木杪.大廈森高棟
戶牖交梧楸.蒲荷接蘋葑
閑持枕簟往.遽起江湖夢
醒然涼肺肝.習習吹衣動
世間賤易得.清風誰與重
勞生不自覺.至樂那容衆
北窗與君享.世網念少縱
肉食固肥甘.輕塵沒飛鞚
