內見外見緫惡.佛道魔道俱錯
被此二大波旬.便即厭苦求樂
生死悟本體空.佛魔何處安著
只由妄情分別.前身後身孤薄
輪迴六道不停.結業不能除却
所以流浪生死.皆由橫生經略
身本虛無不實.返本是誰斟酌
有無我自能爲.不勞妄心卜度
衆生身同太虛.煩惱何處安著
但無一切希求.煩惱自然消落
