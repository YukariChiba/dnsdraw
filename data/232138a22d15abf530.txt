志適不期貴.道存豈偷生.久忘上封事.複笑升天行.
竄逐宦湘浦.搖心劇懸旌.始驚陷世議.終欲逃天刑.
歲月殺憂栗.慵疏寡將迎.追遊疑所愛.且複舒吾情.
石角恣幽步.長烏遂遐征.磴回茂樹斷.景晏寒川明.
曠望少行人.時聞田鸛鳴.風篁冒水遠.霜稻侵山平.
稍與人事閑.益知身世輕.為農信可樂.居寵真虛榮.
喬木餘故國.願言果丹誠.四支反田畝.釋志東皋耕.
