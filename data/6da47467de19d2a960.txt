君公隠牛儈.文休食馬磨
身則困空乏.道爲如切磋
昧者不知此.輕受鄭灼唾
遑乎欲奚爲.况覓陽春和
余惟素賤貧.學晚仍廢惰
念將求歲餘.要必取日課
向來四方遊.不辦一室坐
已深蕪穢遭.更值雪霜挫
茲行自棲遲.詎得嗟轗軻
固殊南山歸.敢曰東山卧
胡爲論知仁.乃復稱同過
我無歸去辭.君有歸來些
