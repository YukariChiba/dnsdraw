相公潭水清於玉.翠屏四面環書屋
石梯幽幽登蒼崖.老樹晴烟千頃緑
好花對人無俗姿.春色盈盈囿虚谷
歸来庭院碧參差.八窗玲瓏有脩竹
先生長嘯臨清流.茱萸辛夷香滿洲
浪呼迪輩偕春遊.緑醅深注碧玉甌
我醉起舞相勸酬.願祝先生相業侔伊周
運留侯帷幄之籌.横莱公野水之舟
莫負蒼生望安石.東山高卧凌清秋
