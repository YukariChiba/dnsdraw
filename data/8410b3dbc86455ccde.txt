八月空堂.前臨隙荒.抽關散扇.晨烏未光.左右物態.
槁艾矢束.矯蔓弦張.蛙合助吹.鳥分啟行.
若革進而金止.固違陰而就陽.無何.雲顏師.風旨伯.
蒼茫慘澹.隳危摵劃.煙蒙上焚.雨陣下棘.如濠者注.
如矢者僕.如弦者磔.如吹者喑.如行者惕.
石有發兮盡累.木有耳兮咸馘.雲風雨煙.乘勝之勢驕.
杉篁蕉蔓.敗北之氣摵.天隨子曰.籲.秋無神則已.
昨宇今燼.朝人暮屍.萬犢一啖.千倉一炊.擾踐邊朔.
凶渠歌笑.裂地無疑.天有四序.秋為司刑.少昊負扆.
可塹溺顛陷.可夭劄迷冥.曾忘鏖剪.自意澄寧.
苟蠟禮之雲責.觸天怒而誰丁.奈何欺荒庭.淩壞砌.
