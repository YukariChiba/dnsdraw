龍眠筆意天與妙.尺素幻出雙驊騮
一馬不動尾.四蹄踣鐵邊風秋
一馬爭前趨.平坡欲下方回頭
兩馬交頸萬里愁.龍媒未免羈長秋
風鬃霧鬛不受囚.錦韀坐遣駑駘羞
將軍六郡良家子.卷送歸君深有意
蹶如歷塊一過都.使恐談笑無狂胡
人間豈有渥洼足.不與天驥爭長途
草黄沙晚天欲黑.縱有權奇少人識
眼中千里不易得.時危願爾一努力
