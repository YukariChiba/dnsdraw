春雷不發蟄.秋雷不收聲
向無一日雨.今無一日晴
昨夕玉女笑.閃閃揚目睛
雷公與雨師.自取號令明
舒慘由上天.誕妄推五行
日月不粒食.安問下土耕
雖然屋瓦爛.還有地菌生
損彼以益此.誰能較人情
堯時不無水.用禹水乃平
黎民思堯仁.往往見於羹
猶吾大君意.星火立水衡
水衡雖努力.豈將雷雨爭
