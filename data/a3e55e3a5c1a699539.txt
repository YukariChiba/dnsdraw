君不見決定法中無決定.虛妄顛倒是菩提
若心分別菩提法.分別菩提還復迷
若了此迷無分別.迷與分別即菩提
分別菩提非一異.恒一同體不相離
安住性空真實性.空性無空亦不齊
同體大悲含一切.故知真性不乖迷
只此昏迷即無性.亦復不論齊不齊
若捨塵勞更無法.喻若蓮花生淤泥
如來法身無別處.普通三界苦泥犁
三界泥犁本非有.微妙誰復得見蹊
行路難.路難本自是泥洹
