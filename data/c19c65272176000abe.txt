密雪不着地.朔風煖如春
天公豈無心.慰此東歸人
吾人晚相投.每見每更親
踰年稻粱俱.未覺旦暮頻
欲識分淺深.蕩蕩風中雲
問其美如何.表裏無緇磷
深湛子雲默.高廣太丘真
汲汲惜日短.奄茲奉離樽
莫辭十分斟.酒薄情則醇
庶幾一舉盡.涇渭從此分
萬里自咫尺.百歲均埃塵
行人定向識.他年期問津
