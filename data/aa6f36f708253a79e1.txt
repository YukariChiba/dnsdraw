萬愁聚眼底.城下登江船
江窮渺渺如.身堕栖栖然
初來情頗濃.既去情尤牽
縱目入虚空.順濟皆由天
回思發程艱.時刻多迍邅
本無鎮浮能.意者造物憐
造物相始終.百歲亦可延
風花鼓雪霰.飛舞帆幅前
未行風還嚴.既離浪更顛
薄命亦何辜.動自罹驚弦
逢人不須說.徒招譏孤鶱
醉歌赤壁遊.遐眺追坡仙
