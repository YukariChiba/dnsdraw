石城江頭可憐月.曾照六朝清夜獵
古往今來知幾何.長江衮衮蕭蕭葉
謫僊去後詩盟寒.王孫詩瘦清欒欒
詩情浩蕩坐無奈.扁舟笑把磻溪竿
江平風輕波瑟瑟.宿靄卷空天一色
東風吹句入長安.一卷風流坐中得
初得神意清.再讀胸次平
回頭明月祇如故.世上興廢徒紛更
想君一葉方掀舞.夜靜水寒誰與語
船頭有酒且孤斟.莫向金陵重懷古
