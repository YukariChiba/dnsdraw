箇是淨慈毛和尚.口言禍福有定當
逐日隨緣去赴齋.是謂兩脚功德藏
彫裝千佛.布砌兩廊
判斷一切魍魎鬼.主管五百羅漢堂
至於修橋造路.與夫浴主街坊
聞一切善事如蠅見血.聞一切惡事似蟹落湯
有時隨摟搜.若萬回老子懽喜
有時放歇蹶.若布袋和尚顛狂
得一文錢不曾落地.合十爪掌常乃謝天
只一味朴直.無些子壒塵
所以打動好事檀那.畫出這般面觜
且道如何比擬.八月十五中夜凉.一輪月照西湖水
