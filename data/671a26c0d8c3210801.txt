憶昨去家時.凉風肅巾屨
閭里重遠別.祖席煩親故
期會趨晷刻.倉卒戒徒御
首尾遍吳楚.復退分携處
歲月拂塵壁.廊廡識故步
故人新絳帷.方屨盈外戶
褰裳喜我來.寒溫問良苦
樽酒開驩顔.雞黍羞珍具
欲少爲君留.歸心已先騖
年少未仕初.飽食厠庠序
束書事遨遊.光陰等閒度
一爲升斗縻.奔走窮朝暮
欲學不可得.雖悔復誰諉
諸君其早圖.前覆戒吾車
