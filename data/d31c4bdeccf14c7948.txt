霽月耿東南.流光浄如洗
幽人懷夜光.掬水弄清泚
春雲多態度.蒸縕出山麓
舒卷無定蹤.形容勞遠目
可人古錦囊.多乎斯二者
造物發天藏.筆端妙陶冶
我具擇法眼.僅得窺一斑
恨無餐玉法.謾入藍田山
別來歲月換.倏如飛鳥過
升沉不足數.交誼果如何
夜窗浥露氣.策策秋聲高
假寐發永歎.念遠心忉忉
