憶昔諸賢扶晉室.冠蓋多於此雲集
坐中翻作兒女悲.世換人非但陳迹
我來正值三月春.花落鳥啼春寂寂
江河雖異事略同.風景不殊今視昔
磨滅英雄得喪多.山重水複無終極
安能鬰鬰老江左.尅復神州當勠力
未論重見管夷吾.祇今誰爲楚囚泣
徙倚令人三歎息.徙倚令人淚橫臆
狄夷相殘春又春.時乎時乎難再得
