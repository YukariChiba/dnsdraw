舟行緩東去.波蹙疑西流
塵揚頻閉目.草偃付囘眸
翩翩泝岸鷺.緩緩沿波鷗
聚沱留積滓.逆浪集浮漚
門窺雨斜入.窗望山相留
棹苦掌痕腫.烟囘眥淚浮
客舟上急急.我楫去悠悠
一程分兩日.半月僅三州
僕嗔糧易竭.客怨利難謀
柁斜橫水面.人宿避沙頭
嘯想武陵虎.化催西海虬
欲寄風伯語.聊以吾詩投
何如還借順.咫尺登瀛洲
