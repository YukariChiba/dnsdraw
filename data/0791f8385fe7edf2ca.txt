青天蕩蕩摩青銅.紫微將相環西東
大鵬一擊九萬里.兩翼不鼓乘長風
大鵬飛到天門下.天門無不聳觀者
列星退步失光彩.九虎低頭若凡馬
有鳥决起搶榆枋.望而不見空斷腸
青天愈高鵬愈遠.豈不有意招八荒
我捨新安來.狂歌錢塘市
上有無情之吳山.下有傷心之江水
春已暮.人未歸.平生不問鱖魚肥
若教買得青山住.飽食笋蕨歌春暉
