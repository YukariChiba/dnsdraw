虛豁登寶閣.三休極層構.獨立天地間.煙雲滿襟袖.
鼇荒初落日.劍野呈綺繡.秋檻祝融微.陰軒九江湊.
拂簷皇姑舍.錯落白榆秀.倚砌天竺祠.蛟龍蟠古甃.
翛然觀六合.一指齊宇宙.書劍忽若x.青雲日方晝.
南朝空蒼莽.楚澤稀耕耨.萬事溺頹波.一航安可涭.
徒雲寄麟泣.六五終難就.資斧念餘生.湖光隱圭竇.
早聞群黃鶴.飄舉此江岫.陵穀空靄然.人樵已雛鷇.
燕宮豸冠客.憑覽發清奏.珠玉難嗣音.摐轅愧孤陋.
