風騷騷.雨涔涔.長洲苑外荒居深.門外流水流澶漫.
尋常倚月複眠花.莫說斜風兼細雨.
應不知天地造化是何物.亦不知榮辱是何主.
吾囷長滿是太平.吾樂不極是天生.豈憂天下有大憝.
又豈複憂朝廷苦弛慢.中官轉縱橫.李膺勾黨即罹患.
可歎吳城城中人.無人與我交一言.蓬蒿滿徑塵一榻.
況我長懷丈夫志.今來流落滄溟涘.有時驚事再咨嗟.
伯牙海上感滄溟.何似今朝風雨思.
