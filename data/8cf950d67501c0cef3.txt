我聞禪師.榮領天竺
山色湖光.爭輝奪日
佛法禪道.日月燈燭
眼放電光.機逾臂竹
說雲門禪.如珠走盤
唱無生曲.鏗金戛玉
千眼洞明.萬機攢簇
佛祖竝驅.水雲疊足
掣顛掣狂.可記可錄
誑嚇閭閻.鼓蕩流俗
眉毛廝結.形影相逐
把手共行.孤峰獨宿
彼上人者.難繼高躅
因甚如此.爲佗牽犁入市.騎牛上屋
七九從來八十三.六六何曾三十六
