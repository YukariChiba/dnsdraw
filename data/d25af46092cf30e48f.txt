體中初微温.末勢如湯鑊
忽然毛髪起.冷撼如振鐸
良久交戰罷.頂背如釋縛
尚覺頭涔涔.眉額如鑱鑿
空日一寒暑.有準如契約
伏枕兩晦朔.枵然如空橐
平生十圍腹.病起如饑鶴
衰髪本無幾.脱去如秋籜
到今僅能步.出没如尺蠖
舊聞五嶺法.有此萬户瘧
而我自僑寓.了不蒙闊略
况子又持養.何至亦例着
此身自空虚.客疾安所托
請作如是觀.無病亦無藥
