蒼生未蘇息.胡馬半乾坤
議在雲臺上.誰扶黃屋尊
建都分魏闕.下韶闢荆門
恐失東人望.其如西極存
時危當雪恥.計大豈輕論
雖倚三階正.終愁萬國飜
牽裾恨不死.漏網荷殊恩
永負漢庭哭.遙憐湘水魂
窮冬客江劒.隨事有田園
風斷青蒲節.霜埋翠竹根
衣冠空穰穰.關輔久昏昏
願枉長安日.光輝照北原
