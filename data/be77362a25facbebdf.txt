木葉綠未脫.菊叢黄始華
泛萸幾何日.尚覺陶巾斜
寒梅殊不情.矜秋吐奇葩
霜鬚半含蕾.春艹拱新茁芽
記初手鋤月.垂楊已藏鴉
了無盤錯根.但有枯槎牙
真同棄之耳.生意詎可涯
歲行不能半.孤秀則汝嘉
眷言抱幽獨.乃亦紛競耶
妨處在歲寒.奚取俗眼夸
盍守虬龍姿.毋汙蜂蝶譁
雪霜政凌厲.春自不我遐
