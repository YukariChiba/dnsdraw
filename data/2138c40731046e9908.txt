功名鏡裏猶黑頭.誰子速之營菟裘
四朝元老人姓周.掃三大字蟠蛟虬
元老之門幾從遊.天上公子第一流
十論較之過秦優.記室有勞無束脩
郊霈異恩小相酬.過而睨之海中漚
從渠進進吾休休.胸中一壑復一丘
酒發詩豪不宜搜.風月自與毫端謀
木奴竹君歲所收.不翅漢家千戶侯
歸哉老矣餘何求.舐蜜啖蔗味悠悠.孤松野鶴無春秋
