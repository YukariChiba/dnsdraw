離諸名色相.實見如來藏
能轉語成經.本心非榜樣
說有即是無.說無無伎倆
不會自轉經.依語成妄想
夢裏推木輪.信施誰酬償
不出牛馬羊.入他闌圈養
一文四箇字.還足連他喪
悟者發真機.迷者墮鐵網
佛教空無相.妙契合無上
天鼓解說經.懺悔罪無量
有無空不空.真實不虛誑
圓信六神通.不刻天龍像
只麽轉心經.箇中誰擬向
