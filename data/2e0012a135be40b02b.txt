憶昔遊澹巖.文社四爲侶
相逢各年少.抱負俱有素
訓狐聖得知.夜半叫已屢
主人知客來.倒屣相告語
且言龍王神.多有靈異處
殷勤叩科名.吉兆齊確許
未成三先達.陸續霄漢去
轉盼三十載.獨我尚困沮
行將賈餘勇.猶幸有孤注
乘興偶重游.寓敬香一炷
再拜問龍王.前約何可負
朱衣願點頭.成就在此舉
擬欲鑱堅珉.紀此一奇趣
