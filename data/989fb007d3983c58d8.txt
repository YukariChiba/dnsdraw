古有大隠人.不必在林藪
屠釣得賢傑.能出漢庭右
用之即爲虎.信是經濟手
樂生淮海來.貧窶常露肘
乃翁病風痹.粥食不到口
下簾長安市.授經供卯酉
生涯一憊軒.貌作槁木朽
膽實大于身.豪氣貫牛斗
往往或下人.恐是黄石叟
屈身以伸道.此事古來有
貧賤交分薄.益見俗態醜
丈夫豈得知.事定蓋棺後
與爾同一笑.聊進杯中酒
