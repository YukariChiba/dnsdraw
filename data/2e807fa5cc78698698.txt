上士垂暮年.不受煩惱攻
欲修沙門果.坐怪鬚髪空
言有摩尼珠.自照迷妄蹤
當來滯礙心.如以巨物摏
妻子昔所愛.今斷如潰癰
欲作大醫王.徧救瘖與聾
長安坐寂寞.饑腹聽午鐘
行歸洗黄塵.誓將掃青松
一蠡渡長淮.東望迦葉峰
我走名利塲.未可談從容
軟語感屢發.爲我清心胸
上士無住著.此别何由逢
