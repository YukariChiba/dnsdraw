炎天羣木無葱蒼.朝曦夕照繞屋梁
一榻南窗復東廂.老松效技扶披猖
微風颼飀弄笙簧.坐變熱惱爲清凉
簿書相仍愁肺腸.細聲入夢我豈遑
但覺風日明晴窗.皎如夜月和秋霜
樛枝鱗皴龍蜃走.翠葉鬰律鸞鳳翔
燧明徒誇能照夜.坐想煙霧風中香
何如軒成獨賦雲錦章.從兹遂愛夏日長.會看壑聳仍霄昂
