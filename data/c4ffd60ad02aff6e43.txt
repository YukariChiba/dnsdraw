袁侯家多文.頗似班叔皮
厥後有仍雲.文采如當時
流風今尚存.所恨世未知
一官事桁楊.相處似未宜
西齋附寒廳.花竹搖風枝
惟因有餘日.隱几哦新詩
願君掃秋茶.决獄稱吏師
何必大門閭.可使高軒馳
會當專北門.誥命司文詞
斯文可華國.當代稱羽儀
他時豹一斑.寧須管中窺
時來固有待.道在亦可斯
只今坐寒窗.相從歎兀誰
聊呼管城輩.文字相娛嬉
