朝朝騎馬出.請道所從何
所從親且舊.恩義固匪它
京都衆權豪.門戶高軻峨
苟無勢利求.安事徒奔波
不如過親舊.雖數無嫌訶
君家庭館閑.遠在城北阿
惟吾二三友.暇日一來過
解鞭不肯去.得酒亦已歌
况逢春陽始.風力漸柔和
浮膏動郊壤.芳萌綴林柯
良辰遊不處.爲樂戒蹉跎
爛醉窮吾年.十日詎足多
