肇分五嶽尊.上帝委奇石
維嵩據地中.屹立萬仞壁
遠與四鎮殊.式應土圭測
有人仰崇高.坐厭拘名跡
邂逅天際來.驊騮脱車軛
将聖祭泰山.此心豈懸隔
擾擾塵土中.一朝復一夕
聞君有風期.欣然雙蠟屐
焉知馬足非.迥隔千峰碧
古人亦多端.相望託幽寂
法音動山靈.松栝惟所適
寄徑登顯途.自恃捷無敵
遺轍諒未泯.一一可遊歷
借問去來人.誰堪比心迹
