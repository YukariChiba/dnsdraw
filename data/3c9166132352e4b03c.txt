一日常百刻.轉若車輪忙
千日十萬刻.百年能幾長
達人齊古今.一生甚微茫
夏日豈爲永.而足以較量
人世不足惜.行善乃自彰
無及閑暇時.般樂爲淫荒
夷齊餓人者.顔閔非公王
其人品孰亞.周氏與虞唐
亦用仁義積.豈今身未亡
富貴無可恃.莫與公道强
夜思晝以力.四序皆流光
示君夏晝誦.惕惕其自傷
