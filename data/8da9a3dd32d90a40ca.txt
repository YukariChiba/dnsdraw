良由姿不敏.所以須朋友
朋友多得人.不忍相瑕垢
萬安初經過.渝水重邂逅
君今分教來.我政官曹守
何期逃虛中.乃值平生舊
蠻山雖云荒.蠻水亦頗秀
功名漢將餘.草木騷人後
春園縱芳歇.夏屋屬陰茂
官池荷卷舒.野寺泉波驟
追隨方自茲.留落復何有
合者故慰心.離者頻回首
聊歌五字詩.以侑一杯酒
