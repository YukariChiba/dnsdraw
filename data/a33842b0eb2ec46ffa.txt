老夫暮年少嗜好.但願無事終日眠
斜風急雨勢方横.低窗小閣且幽妍
爐紅酒緑足閑暇.橙黄蟹紫窮芳鮮
一杯一杯意忽倦.徑撥紙帳投蠻氊
鼻間鼾聲欲撼屋.手中書冊正墮前
不知校事白中聖.那惜門生嘲腹便
讀書萬卷晚乃悟.妙哉此訣秘不傳
是醒是醉人莫測.非夢非覺中了然
駸駸百年露電速.鼎鼎一世膏火煎
金丹九轉顧未暇.且向人間稱睡僊
