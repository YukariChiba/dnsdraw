吾君急升平.元凱登二八
赤墀擁豪俊.青雲啟塗轍
巖居及川觀.號召無虗月
徴君筆瑞世.制行圭玉潔
向來端神羊.不畏龍麟逆
嶠南歸興動.只作數旬客
跡雖遁煙壑.名常藹雲闕
果膺尺一書.赴隴催装發
遂恐長烏府.席與羣工絕
眷言國步艱.敢惮泥塗滑
牛刀剸繁劇.鵬翅摩空闊
相期扶中興.何止得官熱
