嗚呼杜少陵.醉卧春江漲
文章萬丈光.不隨枯骨葬
平生稷契心.致君堯舜上
時兮弗我與.屹然抱微尚
干戈奔走蹤.道路饑寒狀
草中辨君臣.筆端誅將相
高吟比興體.力救風雅喪
如史數十篇.才氣一何壯
到今五百年.知公尚無恙
麒麟守高阡.貂蟬入畫像
一死不幾時.聲迹兩塵莽
何如耒陽江頭三尺荒草墳.名如日月光天壤
