黄雀不知來處所.或云海化或蟄土
秋至晚田拾禾黍.投身不知入罔罟
十中八九不計數.黄雀之死孰憐汝
汝不如搏穀并布穀.又不能快活催麥熟
農夫辛苦耕.無功食其祿
無功尚可那無厭.腹飽果然猶不足
嗚呼一年三百六十日.常時安在今時出
安得山間野穀生石田.與汝飽死終天年
黄色雀.還可憐
