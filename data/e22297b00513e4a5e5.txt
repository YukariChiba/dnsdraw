羨君耽讀書.日夜論今古
雖復在家人.不見釋手處
意求五車盡.未惜雙目苦
蓬萊倚霄漢.簡冊充棟宇
學成擅囷倉.筆落走風雨
破籠閉野鶴.短草藏文虎
鬢鬚忽半白.兒女無復乳
知君不能薦.愧我終何補
偶來相就談.日落久未去
歸鞍得新詩.佳句爛如組
古風棄雕琢.遺味比樂府
且復調塤篪.泠然五音舉
