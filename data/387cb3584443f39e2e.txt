帝下真符召玉真.偶逢遊女暫相親.
素書三卷留為贈.從向人間說向人.
風弄花枝月照階.醉和春睡倚香懷.
依稀似覺雙環動.潛被蕭郎卸玉釵.
鶯聲撩亂曙燈殘.暗覓金釵動曉寒.
猶帶春酲懶相送.櫻桃花下隔簾看.
琉璃波面月籠煙.暫逐蕭郎走上天.
今日歸時最腸斷.回江還是夜來船.
花枝臨水複臨堤.閑照江流亦照泥.
千萬春風好抬舉.夜來曾有鳳凰棲.
