百轉細落修蛇蟠.兩間螺髻巉青巒.其下碧澗流清寒
天旋路盡不復去.環爲絕嶂凌空攢
傖儜左右更折旋.攝伏犀虎蹲猊狻
忽然覆釜落山趾.化出寶宇中平寬
石床曩事知有無.猖狂欲往心渺漫
空憶盛時元壯觀.鳴鐘擊鼓侵雲端
天魔禠魄不敢干.那知劫災須臾間
淒涼瓦礫荒叢菅.但存四壁空青山
興亡一去寧復還.獨遣道者身苦難
我喟而作坐長歎.乞爲白雲千歲閑
