馬煩箠策車馳轂.終歲塵勞常碌碌
喜聞巖寺在山中.路轉清溪入幽谷
乍行山口疑洞天.窮深一上翻平田
千層臺殿隱林木.四面石壁生雲煙
山僧迎門笑相揖.爲立場祖師存德迹
屈指于今八百年.已在西來達摩前
鶴鳴飛止黄金地.錫杖湧起清涼泉
境稱尚絕名天下.天台石橋乃其亞
千峰不改歲寒時.一水最憐秋月夜
半生遊學頗艱辛.且向空山老此身
也知方丈安禪處.解笑東西南北人
