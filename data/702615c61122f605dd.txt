汩汩避群盜.悠悠經十年.不成向南國.複作遊西川.
物役水虛照.魂傷山寂然.我生無倚著.盡室畏途邊.
長林偃風色.回復意猶迷.衫裛翠微潤.馬銜青草嘶.
棧懸斜避石.橋斷卻尋溪.何日干戈盡.飄飄愧老妻.
行色遞隱見.人煙時有無.僕夫穿竹語.稚子入雲呼.
轉石驚魑魅.抨弓落狖鼯.真供一笑樂.似欲慰窮途.
