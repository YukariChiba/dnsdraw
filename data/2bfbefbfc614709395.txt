羶行無爲日.垂衣帝道亨
聖真千載聖.明必萬年明
重德須朝覲.流年不可輕
洪才傳出世.清甲得高名
罕玉藏無映.嵇松畫不成
起銜軒后勅.醉別亞夫營
燒闊荆州熟.霞新峴首晴
重重堯雨露.去去漢公卿
白髮應從白.清貧但更清
夢緣丹陛險.春傍綵衣生
既握鍾繇筆.須調傅說羹
倘因星使出.一望問支鏗
