淮南法.秋石最堪誇.位應乾坤白露節.
王陽術.得秘是黃牙.萬蕊初生將此類.
黃帝術.玄妙美金花.玉液初凝紅粉見.
長生術.玄要補泥丸.彭祖得之年八百.
陰丹訣.三五合玄圖.二八應機堪采運.
長生術.初九秘潛龍.慎勿從高宜作客.
修身客.莫誤入迷津.氣術金丹傳在世.
還丹訣.九九最幽玄.三性本同一體內.
長生藥.不用問他人.八卦九宮看掌上.
學道客.修養莫遲遲.光景斯須如夢裏.
治生客.審細察微言.百歲夢中看即過.
瑤池上.瑞霧靄群仙.素練金童鏘鳳板.
沉醉處.縹渺玉京山.唱徹步虛清燕罷.
