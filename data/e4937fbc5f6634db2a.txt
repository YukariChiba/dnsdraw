吾鄉十月間.海錯賤如土
尤思鹽白蟹.滿殻紅初吐
薦酒欻空尊.侑飯饞如虎
別來九年矣.食物那可睹
蠻煙瘴雨中.滋味更荼苦
池魚腥徹骨.江魚骨無數
每食輒嘔噦.無辭知罪罟
新年庚運通.此物登盤俎
先以供祖先.次以宴賓侶
其餘及妻子.咀嚼話江浦
骨滓不敢擲.念带煙江雨
手足義可量.封寄無辭屢
