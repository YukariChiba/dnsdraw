著眼塵網外.納身詩社中
樂哉萬好庵.劉驥尊酒同
此事非外假.千載揚清風
冰溪瑞峰高.更是章泉翁
永貞志獨礪.探賾雅用充
不知羣兒愚.一洗凡馬空
祝融石鼓江.舊觀多巨公
興懷南渡初.此地驚盲聾
只今兩英蕩.遊宦未易逢
所惜一未面.舊好本家通
盡其我職學.公車自旌弓
煌煌太宗業.樹立甚宏雄
更願常用賢.更願常和戎
官閒莫興寄.因來莫匆匆
