狂霖出羣山.夜半擊堤口
水橫溢陵阿.餘波猶怒吼
東村五百户.一塌如摧朽
硉兀聲如雷.牛馬不及走
壯者上枝柯.幼子浮罌缶
驚逐吞天瀾.兒猶闖其母
旁人避形迹.睨視誰敢救
凍餒何足言.餘生豈能久
人云淮西水.如此昔未有
我生真厄窮.出與此災偶
晨興得枯槎.泛若上牛斗
獨濟恐難安.人危敢援手
