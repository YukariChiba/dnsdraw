世所謂巧.請爲翁說
巧于利口.佞辭河決
何如吉人.其言吶吶
巧于附勢.炙手可熱
何如節士.剛腸若鐵
巧于營生.百計漁奪
何如儒家.冷淡生活
拙反爲巧.巧乃大拙
驀然猛省.比論未徹
本無巧拙.奚較優劣
大道融融.曠兮太空
惡不待攻.善與人同
客訪拙翁.携酒相從
客去西東.翁數飛鴻
春日烘烘.適興携筇
興盡呼童.燕坐堂中
一門雍雍.蘭玉玲瓏
客賀拙翁.笑倚長松
