取民狼走羊.勝之楚克庸
孰知號召初.已賦大小東
賢侯守此道.力若拔山雄
深堂玩閴寂.翠影環蒙籠
泛應得天遊.靜鎮副上衷
樂知前池魚.吟當北窗風
情寄埃𡏖外.俗自和氣中
高吟與傑作.鏗谹而舂容
無欲民自朴.契鑰今古同
即今美化孚.袖手自即功
坐令鞭蒲捐.寧遣馬力窮
我心偕郡人.會當志願從
新年鋒車南.帝渥看稠重
政聲潁川上.可庸不作公
