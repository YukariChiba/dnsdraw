松柏覆高岡.根株滲七澤
雪霜有古今.柯葉無改易
上干青雲霄.下庇神龍宅
噦噦朝陽鳴.杳杳逢堵跡
五色絢文章.八音諧金石
羣飛競婆娑.爭附第充斥
匠石既罕遇.社櫟顧何益
伶倫不雌雄.嶰竹雜螻蟈
藍田驚世瑞.造物等兒劇
昨曾闚斕斑.今猶眩朱碧
居然獲徑寸.幾欲按三尺
久之置懷袖.尚爾賒踧踖
姑憑副墨子.往備庚桑役
