長安今日多英賢.裘馬翩翩羨少年
勳高名勒凌烟閣.霓裳歌舞畫堂前
君不見人生百年須曠達.莫負金樽贏白髮
又不見對景逢場須盡歡.轉眼光陰一指彈
春去春來人易老.今年花比去年好
等閒花下且豪吟.笑指乾坤憑潦倒
却看世上三萬六千場.幾人身赴蓬萊島
蓬萊之島在何方.莫將塵事縈懷抱
