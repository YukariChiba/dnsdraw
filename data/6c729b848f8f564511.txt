我家端無一囊錢.骯髒趙生門可倚
黄綬叢中識君面.眼前如見曲阜履
興來曳杖叩齋扉.清坐焚香淡如水
有時造語出瑰奇.要令墨客皆風靡
仰觀喬木俯流泉.因念吾生行已矣
臺若君才萬夫特.風儀秀整秋山嶷
行看待詔金馬門.安得嗒然長隠几
功名他日似留侯.豈與風流京兆比
昨朝篇末畫眉句.始悟前言戲之耳
不如共訪彌天釋.真成四海習鑿齒
