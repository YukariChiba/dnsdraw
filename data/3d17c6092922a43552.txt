姑蔑之墟.郡郭之隅
幽閴兮陋巷.卑渫兮繩樞
真人兮匵藏.道貌兮山臞
有時兮過市.徐行兮當車
天津游兮聞鵑而慨嘆.鹿門登兮采藥而躊躇
明月兮嘯咏.白雲兮卷舒
我評其人.陶邵之徒
疇昔歲兮司銀臺.力抗疏兮徵玉廬
朝奏墨兮欲下.暮出晝兮尼
諸君一笑兮草芥.余三惜兮璠璵
擬箋天兮嗣請.近因風兮止余
仰高致兮慕予.積卑忱兮願攄
善不進兮不已.終當諒乎純愚
