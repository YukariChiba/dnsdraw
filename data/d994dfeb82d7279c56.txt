離家六十日.晴嵐逐征鞍
已嫌狐裘重.漸喜絺縠單
朅來古清湘.狂風捲濤瀾
小市人寂寂.夜深雪漫漫
誰知桂嶺北.風雪如長安
明朝過盤石.仰見蒼蒼山
上有千尺松.下有百丈灘
劉子方避謗.結茅寓其間
却掃謝友朋.兒女俱團圞
南行敢躊躇.履險如驚湍
我心本無慮.莫作拘囚看
肯學老鍾儀.楚奏聲嘶酸
