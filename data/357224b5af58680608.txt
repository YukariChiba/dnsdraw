書肘詎容掣.箏柱不可膠
付事多其防.職業自寂寥
頗思圓機士.細苛舉綱條
宰邑古難之.茹苦耐煎熬
百抑不一揚.推波益驚濤
由來法愈密.祇爲下所操
一饑驅我出.銅墨强折腰
捩翅著籠中.側睨鵬沖霄
平生有知己.持橐貳銓曹
君來定倒屣.道我不自聊
願推變通術.霧雨均枯焦
而况代舍舊.肯惜引手勞
