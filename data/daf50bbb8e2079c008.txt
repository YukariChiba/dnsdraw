上巳已過旬日.西湖尚有遊人
老人復歸閉戶.戶外百事日新
呼童試問築室.春晚何日堂成
我家舊廬江上.隠居三世相因
晏子不願改卜.我今已愧先君
始有苟合則止.已老姑欲安身
西望烝嘗有處.傳家圖史常陳
門中此外何事.世故有耳不聞
食訖趺坐日昃.此心皎皎常存
萬事汝勿告我.婚嫁自畢諸孫
