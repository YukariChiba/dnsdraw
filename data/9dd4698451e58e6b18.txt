晚角吟.聲正悲
嗟爾行道遲遲兮中心有違.女心憂傷之人未歸
臨岐滿掬淚.輕埃變污泥.壯夫安爾爲
日月挂兩臆.厲聲長嗟咨
噫吁嘻.季世無良臣.禦戎無上策
輔桀盜貨財.稽功數俘馘
安知閟國步.且要高官職
勇如漢將軍.詭道作無益
角本胡地樂.相聞地遼邈
漢家豈無大呂與黄鐘.豈無鼙鼓與鉦鐲
且欲震軍聲.安用胡地角
胡不嚴.秋關弓
莫使胡人來.莫使琵琶之聲過河朔
