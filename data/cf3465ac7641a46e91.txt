君不見長安城北渭橋邊.長安惡少不少錢
飛窗複道傳頭飲.金鯨瀉酒如飛泉
春風細雨走馬去.鳴鞭晚出章臺路
半垂衫袖揖金吾.誰道黄金如糞土
床頭黄金盡.中門爲異域
骨肉且不顧.促刺復促刺
世路有趨競.人無一定顔
何處是平地.暗水自波瀾
君不見建章宮中金明枝.春花落盡蜂不窺
雙輪晚上銅梁雪.當春對酒不須疑
行路難.君好看
