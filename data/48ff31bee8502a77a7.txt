曰山何必高.要在出雲雨
昭亭非峻峯.雄雄若蹲虎
旱歲一來祠.霈然隨瀝酤
有草牧爾牛.有薪資爾斧
有溪出其陰.有潭在其塢
獸則貛與貉.魚則魴與鱮
山雛水羽聲.下上相雜伍
呼名如謙恭.號叫若怒侮
崖竹或節疎.嶺松或復腐
巨蜂結層房.養子窟深土
何事山中人.采以爲市賈
其容固已多.其忍吾未取
