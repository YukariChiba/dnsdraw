法性本無青黃.衆生謾造六神
吾我說他止觀.自意擾擾顛狂
不識圓通妙理.何時得會真常
自疾不能治療.却教他人藥方
外看將爲是善
心內猶若豺狼
愚人畏其地獄.智者不異天堂
對境心常不起.舉足皆是道場
佛與衆生不二.衆生自作分張
若欲除却三毒.迢迢不離災殃
智者知心是佛.愚人樂往西方
