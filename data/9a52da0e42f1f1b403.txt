閑出乘輕屐.徐行蹋軟沙.觀魚傍湓浦.看竹入楊家.
林迸穿籬筍.藤飄落水花.雨埋釣舟小.風颺酒旗斜.
嫩剝青菱角.濃煎白茗芽.淹留不知夕.城樹欲棲鴉.
柳影繁初合.鶯聲澀漸稀.早梅迎夏結.殘絮送春飛.
西日韶光盡.南風暑氣微.展張新小簟.熨帖舊生衣.
綠蟻杯香嫩.紅絲膾縷肥.故園無此味.何必苦思歸.
