曾宮憑風回.兩岸聞鍾聲
百里見秋毫.搆雲有高營
化城若化出.仰攀日月行
俛視大江奔.衆山遥相迎
大江蟠㠌根.旋流自成浪
却略羅翠屏.秀色各異狀
楞伽海中山.迥出霄漢上
中有不死庭.天龍盡回向
惜哉不得往.側坐渺難望
擁掩難恕宥.意欲鏟疊嶂
登臨獨無語.一望一怊悵
忽憶少年時.孤嶼坐題詩
空懷焉能果.唯有故人知
