伐蛟生得鬚髯蒼.隠然爲屋分三梁
廣寒恍若東西廂.清風入座衣披猖
蕭蕭終日聲奏篁.一洗鄭衞無伊涼
嗟予頑鈍鐵石腸.時危命蹇甘皇皇
江城正苦夏烈日.淮甸已懼秋飛霜
綠尊翠杓且徑醉.喜與夫子參翺翔
平生邱壑老增劇.夢想朝露珠璣香
何時元戎北渡森旗章.料敵制勝一一盡所長.鷄群野鶴看昂昂
