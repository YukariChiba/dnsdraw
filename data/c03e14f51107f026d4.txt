東都一星下東壁.粲以文鳴斗南一
玄德髀肉瞞白頭.俯仰宇宙俱漚浮
主人景升帝王胄.風土更羨遠中州
安能不粟效夷隘.活著期扶弈枰敗
仲華解笑人寂寂.歷落山川舊圖在
夜深旅夢雞喚驚.崇樓百尺般手成
憑闌四顧萬慮起.鄉鄰寧不思冠纓
英雄海內方麕集.長憶永平太平日
在心爲志流爲詩.吾豈爭雄鸚鵡筆
風流好事傳到今.豈知漢澤入人深
暇日載酒清流臨.名篇雒啟誦吾心
偈言玩味猶諦揭.意趣充然芻豢悅
飛鴻盡處烟雨隔.姑嗅梅花共清絕
