是非真未定.楚客莫咻齊
侈美珍炰鼈.粗疏鄙飯藜
評文歸藻鑒.得寶應参奎
蕭洒裛塵雨.清明避日霓
露華鳴老鶴.月魄射靈犀
儒雅元簪筆.風流且带篦
辛勤無黑突.騰躍有丹梯
自顧迷轅駕.焉能識路蹊
從容金谷集.酬唱漢江題
好是頻徴策.相看便解攜
塵埃隨日起.窮悴使人低
桀犬驚堯犬.家鷄笑野鷄
