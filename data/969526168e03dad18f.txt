南方霜露多.雖寒雪不作
北歸亦何喜.三年雪三落
我田在城西.禾麥敢嫌薄
今年陳宋災.水旱更爲虐
閉糴斯不仁.逐熟自難却
饑寒雖吾患.尚可省鹽酪
飛蝗昨過野.遺種遍陂濼
春陽百日至.鬧若蠶生箔
得雪流土中.及泉盡魚躍
美哉豐年祥.不待炎火灼
呼兒具樽酒.對婦同一酌
誤認屋瓦鳴.更願聞雪脚
