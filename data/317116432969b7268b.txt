江南種橘繁如秔.爾今獨以金爲名
豈非彼俗甚珍惜.謂其可比百鍊精
千頭盡帯秋色老.一腹皆飽晨霜清
初筵特此獻磊落.滿座不覺窺光晶
寶肆豪華竸相勝.瑪瑙散入雕盤盈
珠庭變化望已久.仙丹忽向洪爐成
試侵香潤擘圓粒.齒牙滴瀝沾冰瓊
自憐孤根出遠土.得並衆果親杯觥
赤心可恥不嗤棗.虚表無用安須橙
辛酸甘苦各存味.賴有知者加題評
