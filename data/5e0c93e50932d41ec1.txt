陳爲台望族.不數謝與錢
此以科甲貴.彼以婚姻連
吾猶及乃祖.執鞭慕先賢
亂後識嚴君.握手吾同年
事功竟落落.世慮日日煎
衣冠一不振.抱恨埋重泉
君如丹鳳雛.五采何翩翩
久客滄江上.窮秋思浩然
文運今再明.六甲一周天
老我終白屋.看子收青氈
浙水東西流.北風送南船
赤城幾日到.雁影夕陽邊
