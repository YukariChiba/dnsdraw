名參漢望苑.職述景題輿
巫峽將之郡.荆門好附書
遠行無自苦.內熱比何如
正是炎天闊.那堪野館疎
黃牛平駕浪.畫鷁上凌虛
試待盤渦歇.方期解纜初
悶能過小徑.自爲摘嘉蔬
渚柳元幽僻.村花不掃除
宿陰繁素柰.過雨亂紅蕖
寂寂夏先晚.泠泠風有餘
江清心可瑩.竹冷髮堪梳
直作移巾几.秋帆發弊廬
