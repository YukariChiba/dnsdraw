李渤築長堤.三千五百尺
爲我絕平湖.遂識柴桑宅
高人淡無營.小室自生白
倚壁横兩床.並坐可四客
時聞蒼蠅館.不厭蝸牛馘
誰知湖尾山.抱負縈水石
繁陰庇芳姿.收拾在几席
天地本高明.胸次有寛窄
固應世外境.頗與俗眼隔
我欲爲君留.雨意良霂霢
對眠分小窗.夜語要劇會
須臾攜被来.更待風雨夕
