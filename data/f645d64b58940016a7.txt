鴈聲入泬寥.節節傳哀音
哀音不可聽.聽之感中襟
客從逺方來.幽憂久攅心
始爲饑寒謀.今無可棲林
浮生抹電如.休計升與沉
奈此口體累.議者何鑠金
爲客亦良苦.愁見積葉深
壯氣歸消磨.羸病力不任
狂走擁虚器.空卧廬山陰
蒙頭難禦風.煮盡石鼎葠
何時理晴竿.把釣花溪潯
思歸未可歸.床蛩自縱吟
