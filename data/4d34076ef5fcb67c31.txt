憶我前年秋.驅羸赴行在
凄凉醴陵門.公獨枉軒盖
客中遇還使.素書僅一通
計之曾未達.公起使廣東
而我困流徙.日月無定止
逮今得還山.莽莽舟在水
長沙公寓鄉.來往維其常
儻復後此使.音問政渺茫
如公所抱負.外歛中甚富
遄歸定非晚.入侍帝左右
車行過懷玉.寄聲到林谷
容我復驅羸.宵征戒童僕
