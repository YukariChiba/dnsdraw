至後金柔伏日三.旱氣焚宣勢如惔
火井湧沸烟生嵐.鶴髪遺老素未諳
我居瀕澤深眈眈.修廊飛廡賢僧庵
薰然好風來自南.如甘露門開瞿曇
如客懷冰吐清談.有亭自雨臨深潭
不假凉草生毵毵.天日炎赫反所貪
我窮儲無石與甔.枵然饑腹空婪酣
后皇矜憐百不堪.免使熟爛聊包涵
王城衮衮穿朝衫.跨馬揮汗流朱藍
獨逃靡盬侍魚泔.坐享逸樂捫心慚
