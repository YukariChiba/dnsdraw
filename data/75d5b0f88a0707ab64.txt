彤雲散不雨.赫日籲可畏.端坐猶揮汗.出門豈容易.
忽思公府內.青衫折腰吏.複想驛路中.紅塵走馬使.
征夫更辛苦.逐客彌憔悴.日入尚趨程.宵分不遑寐.
安知北窗叟.偃臥風颯至.簟拂碧龍鱗.扇搖白鶴翅.
豈唯身所得.兼示心無事.誰言苦熱天.元有清涼地.
勃勃旱塵氣.炎炎赤日光.飛禽颭將墜.行人渴欲狂.
壯者不耐饑.饑火燒其腸.肥者不禁熱.喘急汗如漿.
此時方自悟.老瘦亦何妨.肉輕足健逸.發少頭清涼.
薄食不饑渴.端居省衣裳.數匙粱飯冷.一領綃衫香.
持此聊過日.焉知畏景長.
