天在地在我亦在.天改地改吾始改
前身曾作孔子孟子爲人憎.也曾爲禹爲稷爲人愛
來來去去非貪癡.自去自來自不知
今生暫來作個咬嚙菜根漢.焉知再來不遇文王出彈時
四溟爲罍杓北斗.舉世攢眉我開口
眼前不見白衣人.風月自當青田酒
萬事不預非無功.順應爲用虛爲宗
幾度貧賤幾度英雄.幾度少年幾度翁
天吳紫鳳任顛倒.披襟引滿對秋風
