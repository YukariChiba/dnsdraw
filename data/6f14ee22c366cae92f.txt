侵尋及頹齡.憂患催霜鬚
是身如老木.枯枿生孫枝
自念非逸少.屈指無七之
日願穀豐下.今見鳳有兒
安得壽喬松.及渠成立時
追念十年事.欣戚更乘除
瓜葛自延蔓.葭莩相因依
頼此一雛生.兩家釋猜疑
飛鵲遶屋鳴.織翠來華裾
相視一粲然.英詞出瓊琚
醴甘不醉人.湯餠浮銀絲
只欠解語花.遏雲歌此詞
知公本惜飲.嘗試覆一巵
因之酹梅塘.騎鵠何時歸
