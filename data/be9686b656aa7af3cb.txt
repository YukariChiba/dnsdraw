真茶竊所貪.薄酒亦云嗜
況此兩乘壺.旨哉出廳事
歌美秦州半.樽罍更幾倍
元戎眷非一.於焉則有二
癃老欲扶持.牢愁使破碎
風雪客歲殫.無隕故園淚
我實不能飲.自有愁常醉
顧彼昔之人.何必陶阮類
槌劍劇孟俠.文武衛公貴
宜飲不飲者.我言尚何費
顧分玉帳春.遠以金壺致
舊都新奏功.如花方高會
