優穩四皓官.清崇三品列.伊予再塵忝.內愧非才哲.
俸錢七八萬.給受無虛月.分命在東司.又不勞朝謁.
既資閑養疾.亦賴慵藏拙.賓友得從容.琴觴恣怡悅.
乘籃城外去.系馬花前歇.六游金穀春.五看龍門雪.
吾若默無語.安知吾快活.吾欲更盡言.複恐人豪奪.
應為時所笑.苦惜分司闕.但問適意無.豈論官冷熱.
