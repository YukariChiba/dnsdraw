驢駿勝羸馬.東川路匪賒.一緘論賈誼.三蜀寄嚴家.
澄澈霜江水.分明露石沙.話言聲及政.棧閣穀離斜.
自著衣偏暖.誰憂雪六花.裹裳留闊襆.防患與通茶.
山館中宵起.星河殘月華.雙僮前日雇.數口向天涯.
良樂知騏驥.張雷驗鏌鋣.謙光賢將相.別紙聖龍蛇.
豈有斯言玷.應無白璧瑕.不妨圓魄裏.人亦指蝦蟆.
