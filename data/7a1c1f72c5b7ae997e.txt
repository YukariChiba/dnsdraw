理極終必復.孰逃造化機
司夏流中氣.執衡振嚴威
有懷渴雲霓.不願雨珠璣
油然起崚嶒.閃若驚霍揮
嘉澤徹中霄.凉飈入重扉
良苗固懷新.冶葉亦生輝
從欲天匪私.屢豐古實稀
垂老藉香火.凌晨肅裳衣
百拜屈我躬.萬感銘我肌
茲生每有逢.末路敢爲欺
正爾飽丘壑.及此軫疆陲
念終抱媿耻.已矣徒傷悲
