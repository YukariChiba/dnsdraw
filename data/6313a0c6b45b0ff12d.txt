積雨斷行路.重江未安流
胡爲冒艱險.迫此米帛謀
歲晏風作橫.未寬爲子憂
卒然託異縣.所得如所求
主人如古人.待士禮亦優
人情樂新知.豈不懷舊丘
我貧無四壁.愛爾胡能留
子也尚不容.吾代諸公羞
勿云百里遠.已作千山愁
念子捨我去.誰復從我遊
諸石吾未識.因子卜可不
能此已可尚.終焉致綢繆
