于公决獄多陰功.自知有子當三公.高作里門車馬通
定國精明有父風.飲酒一石耳目聰
漢家宰相仍侯封.左右中興始且終
我家讀書自我翁.耻言法律羞兵戎
中年出入黄門中.智巧不足稱愚忠.雖云寡過亦無功
不忮不求心粗空.舉世知我惟天工
恃此知不累兒童.作門不庳亦不隆
陋巷正與顔生同.勢家笑唾儻見容
