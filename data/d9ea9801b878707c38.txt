君爲五羊仙.我效退之拜
默契如來禪.安用傳畫繪
滄海雖云闊.萬里有限際
請從造物論.一瞬即破碎
靈龜胡爲乎.鑽灼爛腹背
生能發幽冤.神理助奇怪
晚投古寺食.葷味不如菜
摩挲庭下碑.百歲蒼蘚晦
忽逢潤經處.房公儼如在
度人要成林.今已播禪話
忽爲殺盜淫.佛勅所告戒
種子積無明.應須法雨灑
幸陪蓮社緣.彼此吸清瀣
噫嗟縶軒冕.憔悴塵垢態
一朝趨地獄.苦惱孰肯代
瑩如摩尼珠.誰使濁水壞
與公誌斯遊.浩蕩形骸外
