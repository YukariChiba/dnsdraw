草枯藍田山.飲羽誤入神
歸來落清夢.起冩贋虎真
槎牙虎邊樹.霜虬蛻脩鱗
鄉來一寸根.今者千歲苓
凍雪壓不低.華風吹不春
落子大蔽牛.婁起厦屋傾
日月弗知老.保此堅與貞
年年姚家黄.角逐魏紫榮
十里春風香.走殺陌上人
夭妍極遠到.不得一月程
居然事顔色.只與朝菌盟
安知有耆艾.落落仍亭亭
