念昔桃始華.别君漳水頭
相别幾何時.天事司蓐收
闕月六度圓.相見間何闊
百年飛電中.能得幾回别
别君幾何時.憶君如饑渇
饑渇良有時.思君無時節
野人苦幽獨.相值誰與親
流落在蒼莽.坎軻一傷神
相望參與商.相隔雲與泥
草木忝臭味.笑談極相思
相思一何久.行行重回首
回首征雁行.中有來書否
