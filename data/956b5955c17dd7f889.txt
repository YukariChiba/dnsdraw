詩人巢雪如住山.巢中所得强得官
官微不足了饘粥.盡日幽尋遣兒讀
舂容大篇輒千字.鍊字貴活不貴死
鄉來杜陵有布衣.晚到夔州也如此
乃今遺藁安在哉.古花囊錦宗文開
開緘宛見諫議面.隻字重哦復三嚥
三嚥然後耳有聞目有見.見人捧心顰兩眉
不學施家女.只學唐人詩
爲言諸子將安之.巢空雪明康鼎來
