君不見朱門煌煌多近臣.豹胎煮蘼蠟爲薪
庭中盛設潑寒戲.炙手欲近還嗔人
誰知曝背茆簷下.欲獻要是山林真
兒童抑搔皮肉軟.日輪過中方欠伸
懸鶉結駟兩相笑.百年俱成一窖塵
先生自是冷官樣.要看入火紅麒麟
撚鬚自作詠雪句.秘思蚤與相如親
蒲團擁裘結僧坐.別有絺綌君南鄰
願迴六龍照后土.施與萬國無邊春
屑瓊鏤玉入肺腑.拍手一笑未吾貧
