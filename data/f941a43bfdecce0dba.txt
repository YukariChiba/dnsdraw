王氏之鬻他帖也.有紙繅其間
予見其粉墨闌珊.既磨而殘
而考其氏名.輒長愾而永歎
曰予聞之叢談.是與忠惠者若是班乎
今驗其字體.則豪放而具骨力.激越而競波瀾
使名節足以齊馳.亦何羨乎二難
然而所立所趨.其視忠惠.何啻汙池之于泰山
故雖鬻駔尚得而唾棄之.世之以藝稱者.斯亦足以觀矣
