冷泉亭放閘.換盡時人眼睛
見山堂看雲.甚處討他巴鼻
認得完全.是則未是
手中黑竹篦.不能打得儞
胡亂三十年.全無巴鼻
叨居六七剎.無補宗教
翻著梵志襪.疑之者多
倒用司農印.識之者少
出嶺既不能跂步玄沙.入嶺又何敢追蹤雪老
上人擔頭不堪泊蠅.也能带得
老僧去那逢人展.似即不無
若謂起楊岐正宗.疏東澗正派.且莫謗渠好
