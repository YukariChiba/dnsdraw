先親去無歸.家有十男子
春秋此堂上.拜起共祭祀
一貧乃青氈.書種幸未已
人言抱子晚.君已三十四
何時見入學.况未保齠稚
老年樹松柏.仁者用其意
父母養我時.辛勤五兄弟
蜂房今俯育.誰則逮菽水
昊天真罔極.夢想九原啟
恭惟父母心.敢不嗣遺體
平生忠與孝.舉動法經史
先訓吾所知.功名蓋天爾
