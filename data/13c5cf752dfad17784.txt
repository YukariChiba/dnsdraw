盼盼初歸樓上時.想如燕子長雙飛
有才將色世間少.况復節義猶堪依
將軍一去十餘載.玉簫瑶瑟無心解
豈不能死空相隨.以色累公非所知
白老曾爲賦詩客.風裊花枝醉無力
後會勳郎漢陽驛.因語歔欷已成昔
走筆還賡美人句.猶感白楊堪作柱
我來登賞非唐人.尚引多情聊愴神
人生真盡皆爲塵.百年一餉難留春
高樓人散誰復親.只有燕子年年新
