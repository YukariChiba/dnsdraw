茲巖如許深.中乃一物無
非仙莫能幻.故即巖之呼
何代有禪衲.孑焉寄褐蒲
名字不可考.種松今欲枯
我來值雪後.陰崖盡成晡
茶罷攝衣起.巾車問前途
前岡雲氣敷.後嶺兩脚暗
宵安禮賢枕.蚤赴天心飯
奔馳亦云極.憇息寧卹蹔
自猶厭登車.况乃躬負擔
行年甫三十.道里遍千萬
懷哉坐一饑.使我歷諸患
長卿病故多.次山仕真漫
盍整舊詩書.歸歟老山澗
