丈夫志四方.彈冠苦不早
終童來請纓.賈誼試三表
二子俱弱冠.功名滿懷抱
要非江湖士.未易語枯槁
君年逾三十.閉門事幽討
父兄逼從仕.攬轡方稍稍
久安田舍樂.寧坐元龍笑
白髪始爲郎.定似馮唐老
效官麴糵間.區區營一飽
雖知漿饋薄.要使人無保
淮蔡山川類.民淳足魚稻
作詩慰所思.夢繞池塘草
