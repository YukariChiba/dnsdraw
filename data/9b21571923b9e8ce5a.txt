綠葉未幄春正遲.看看雪煖開荼蘼
丁寧密意謝紅藥.掎角緩放韶華歸
一芳一菲尋版蕩.更無可砥狂瀾漲
惠風迤邐索蒲葵.約束凉薰小相讓
棠梨雨褪燕脂蔫.來禽效顰相後先
主人朝天未回韉.軟紅沒屨東華前
飲湖山綠方頹玉.水遶山圍南宕北
起來却憶故園春.園中四時花木新
詩人眉苦閑情皺.不怕天知怕天瘦
遂令真宰妬冥搜.無人不恨古藤州
