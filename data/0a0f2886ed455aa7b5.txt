寒牛觳觫秋江煙.五丁擔落石一拳
驚濤拍岸撼不動.夕陽老背供鴉眠
天荒地老煮白石.頑懶不過蒼苔田
騰騰卧地带佛性.尚肯遠護風濤船
泥深蹄轉重.鼻缺繩難穿
既不能西推紫氣度函谷.五千道德言神仙
又不能糞金開秦塞.隔絕鳥道四萬八千年
渴奔一斗酒.傲兀廬山前
潢池刀劍賣已盡.貞觀斗米方成錢
雨犁急趁勾芒起.不然碎汝春風鞭
