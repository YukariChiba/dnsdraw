山流濯幽阬.銅篆發古耀
我行奉天縣.叟以百錢糶
讀之乃二世.元年所刻詔
謂法度量者.盡始皇帝造
辭止曰皇帝.久遠若爲道
乃命斯去疾.具述紀其右
文章既精簡.字畫亦佳妙
亥爾何等人.敢作萬世調
其爲者非是.所累纔一廟
區區頌微末.回首皆可弔
郡兵厭寶玉.得此只揮掉
漂流落荒壤.千載厄潛奧
乃知天宇內.事有不可料
此物今何爲.惟助觀者笑
