叢鬢愁眉時勢新.初笄絕代北方人.
一顰一笑千金重.肯似成都夜失身.
乍聽絲聲似竹聲.又疑丹穴九雛驚.
金波露洗淨於晝.寂寞不堪深夜情.
琥珀尊開月映簾.調弦理曲指纖纖.
含羞斂態勸君住.更奏新聲刮骨鹽.
乳燕雙飛鶯亂啼.百花如繡照深閨.
新妝對鏡知無比.微笑時時出瓠犀.
巫山雲雨洛川神.珠襻香腰穩稱身.
惆悵妝成君不見.含情起立問傍人.
