群峰逶迤來.落處如鼎峙
真仙鑿鹽穴.下引滄溟水
英氣鍾人物.衣冠何濟濟
古來陵陽守.賢哲多卧理
公分一歳符.治譽歘然起
鈴齋清畫閑.山色入簾几
璽書換金淵.要踵前兄美
跨鼇煙雲愁.十日雨不止
聞昔乃祖風.勳業照國史
尺箠鞭羌夷.奇謀付孫子
青雲且遇合.未信朱輪柅
行觀舊物歸.一洗中原耻
