妙年不可再.白日誰能繫
空慚粱肉索.不悟齒髪逝
季子頗亦困.還家笑奴隸
經年得揣摩.尚可資游說
良田初不耕.拱手那望歲
誰令困不學.斯與草木弊
海南寡書籍.蠹簡僅編綴
詩亡不見雅.易絕空餘繫
借書如假田.主以歲月計
常恐遺地力.敢有不斂穧
便便五經腹.三冬良可繼
儻磭愧寸陰.得無譏沒世
