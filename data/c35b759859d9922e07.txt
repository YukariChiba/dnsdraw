桃花水暖清明前.長堤柳色青如烟
男兒年少重意氣.春風買醉吳江船
西湖三月春更好.笙歌錦繡神仙鳥
紫燕樓深翠黛間.碧羅天凈楊花老
興亡往事置勿論.千金不惜酬歌尊
酒酣莫作後庭曲.游人思斷江南魂
去去知君訪陳迹.吳山吳水青歷歷
花殘鈿碎館娃空.春草年年爲誰碧
君行正樂我爲愁.白髮送君思舊遊
平生漫浪無似我.努力功名須黑頭
