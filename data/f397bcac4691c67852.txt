志士博古今.名賢口誦聖
通則施所有.致君翼時政
窮斯處巖穴.信道宗天命
富貴貧賤耶.烏與一息競
先生抱蜀奇.不爲席珍聘
學易到深處.研幾劇精靜
書屋數百椽.寒松夾幽徑
竹森瀟灑觀.泉逗潺湲聽
小人多謗訾.先生自吟詠
其徒識所歸.歸雅不歸鄭
今時自薄惡.先生自醇正
其徒知所入.入賢不入佞
憂弊以文捄.敵邪以道勝
先生終其爲.彼俗徒詬病
