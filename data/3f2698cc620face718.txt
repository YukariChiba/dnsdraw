哦君翠樾堂中雪.詞如劍戟相磨切
又如牛鐸應黄鍾.水中躍出蕤賓鐵
因誦東坡憶雪詩.城郭山川兩奇絕
翠樾堂中雪復然.敢擬片詞增竄竊
長安道上醉騎驢.忍凍不知蹄屢蹶
爭似淮西破賊時.蔡州城外沙如月
將軍一箭射欃槍.夜落城頭曉方滅
捷書飛奏不動塵.露布馳來迷玉闕
醉翁句律號令嚴.凍口何由更開說
銀杯任逐馬蹄翻.斷藁殘編且扃鐍
