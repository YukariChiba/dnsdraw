子謂莫飲酒.我謂莫作詩
花開木落蟲鳥悲.四時百物亂我思
朝吟摇頭暮蹙眉.雕肝琢腎聞退之
此翁此語還自違.豈如飲酒無所知
自古不飲無不死.惟有爲善不可遲
功施當世聖賢事.不然文章千載垂
其餘酩酊一罇酒.萬事崢嶸皆可齊
腐腸糟肉兩家說.計較屑屑何其卑
死生壽夭無足道.百年長短纔幾時
但飲酒.莫作詩.子其聽我言非癡
