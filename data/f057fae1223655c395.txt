戢戢亂峰裏.一峰獨淩天.下看如尖高.上有十裏泉.
志人愛幽深.一住五十年.懸牘到其上.乘牛耕藥田.
衣食不下求.乃是雲中仙.山僧獨知處.相引沖碧煙.
斷崖晝昏黑.槎臬橫只椽.面壁攀石棱.養力方敢前.
累歇日已沒.始到茅堂邊.見客不問誰.禮質無周旋.
醉臥枕欹樹.寒坐展青氈.折松掃藜床.秋果顏色鮮.
煉蜜敲石炭.洗澡乘瀑泉.白犬舐客衣.驚走聞腥膻.
乃知軒冕徒.寧比雲壑眠.
