衣如飛鶉馬如狗.二尺錦囊香宇宙
車如流水馬如龍.濯龍橋邊吹斷蓬
諸公南渡亦不惡.百年西湖最行樂
師王園地號山莊.戚畹洞天標水樂
銅鋪珠箔錦爲茵.玉簫金管歌遏雲
曲江三月勢絕倫.此占四時長作春
歲月無情留不住.園上送官洞更主
當時一聚冶遊塵.雨打風飄去安所
三間古屋餘老梅.千年放鶴歸來暮
