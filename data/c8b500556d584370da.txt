謫官因得窮林泉.陶寫聊復資詩篇
青岑疊疊山滿眼.碧波湛湛溪涵天
南連海嶠饒霧雨.北望吴越淒風煙
感懷觸目還得句.但可娱戲那敢傳
譬猶候蟲與時鳥.自鳴自已真偶然
豈知飄落廣文耳.飾以妙語煩雕鐫
與公平生未相識.一見傾心誰與易
沙陽百里阻遊從.注目寒空暮雲碧
朅來邂逅慰所思.況得新詩飛霹靂
我今歸去隱梁谿.遠跡江湖飬愚直
看公白日上青霄.九萬扶搖不勞力
