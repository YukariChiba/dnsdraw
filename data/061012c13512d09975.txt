夫子在川上.悠然嘆所逝
見逝不見水.身與水不二
天維及地軸.去矣不可制
日月徒勞勞.出入丈赤地
莫言此身微.久圍待經濟
或指波濤觀.姑在蹄涔內
後人不及門.有口安足議
劣得蒙荘周.動與呂梁會
肇公識前波.不共後波繫
龐公橋柱流.奔湍是誰事
熟誇觀濤者.八月吳儂戲
瞪目不敢瞬.睫軟蛟鼉噬
多謝曹仁熙.筆端落妙意
欲採甓社珠.於此觀粲翠
