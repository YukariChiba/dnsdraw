坐衙彈琴和且平.退衙讀書鏘有聲
琴聲書聲兩相和.和氣散作花滿城
示知言游不可作.雅俗二者難兼行
曩余不敏坐此處.軒窗塵土安有名
堂前薇花寂寂笑.此殆文吏非書生
君非異人何能爾.吏事不廢心轉清
牒紛案聚判筆走.庭空吏散詩句成
嘗聞歐公居夷陵.日討故牘繙研精
金陵宰鄞政習禮.天津客已愁鵑鳴
懷哉尹君志古道.請把此案爲商評
