括蒼雲水窟.刺史神仙宅
窈窕九折通.髣髴三山隔
千峯鬰崔嵬.一派繞清激
境浄不可唾.崖傾誰敢迫
崇桃炫春紅.積李縞夜白
樵唱遞往來.漁舠時出沒
閒招鸞鳳侶.間訪煙霞客
替玉肌花貌.有水光山色
使君玩世士.愛奇忘寢食
不憂橐無金.自喜足有力
欲具航海舟.從公登山屐
早晚歸去來.飄然謝朝幘
