孤賤相長育.未曾爲遠遊
誰不重歡愛.晨昏闕珍羞
出門念衣車.草木當窮秋
非疾有憂歎.實爲人子尤
世情本難合.對面隔山丘
況復干戈地.儒夫何所投
與爾俱長成.尚爲溝壑憂
豈非輕歲月.少小不勤修
從今解思量.勉力謀善猷
但得成爾身.衣食寧我求
固合受此訓.墮慢爲身羞
歲暮當歸來.慎莫懷遠遊
