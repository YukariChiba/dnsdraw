鷄籠峯下萬松山.中有游民天地閑
左架虹腰上玄圃.右騎鰲背度飛關
幽壑流泉噴三峽.衮衮桃花翻浪雪
兩山對峙錦屏開.嫣紫肥紅仍炫白
十里松風百哢琴.丹書一枕卧殘春
何人共結無生社.冉冉青蜺下玉麟
九華突兀匡廬禿.幽深全似入盤谷
懷山一夜鬢如霜.畫作烟圖入洛陽
玉境那容凡骨洿.急草天章訊歸路
磨松琢石歌太平.亦表微臣報國恩
