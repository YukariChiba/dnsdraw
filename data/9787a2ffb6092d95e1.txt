石鏊久已傳.往還迷所自
下馬詰亭卒.指以水之涘
徐行即其旁.執钁俟我至
問其将胡爲.云此久埋秘
泥沙亦易發.應手可立致
逡巡肆揮舉.兩鏊露精粹
青如碧琅玕.光瑩非琢治
圓模出自然.小大羌有貳
石根不可窮.名鏊乃以類
象物固其偶.蕪沒良可喟
儻非以名求.何以見珍異
顧我乏高才.爲詩強標識
