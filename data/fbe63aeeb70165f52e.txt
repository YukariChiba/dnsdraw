爾何不歸乎故宇.却向殊方書閔雨
江東數月不得書.憶弟看雲在何許
舊傳重湖北之北.米賤真成等泥土
如何比歲公及私.衰竭不能堪再鼓
貧家一飯有併日.遠市朝炊或亭午
朱門但知粱可厭.我輩翻嫌字難煮
晚且禾秀早向實.舂簸不須逾處暑
胡爲旱勢復如此.坐致詩人形苦語
如聞巫覡有通靈.肸蠁似逢人問嫗
前朝一雨苦不難.况今靡神無不舉
會當勞以三日霖.綠浪黄雲看掀舞
