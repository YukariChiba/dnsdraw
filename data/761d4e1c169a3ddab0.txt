報你衆生直道.非有即是非無
非有非無不二.何須對有論虛
有無妄心立號.一破一個不居
兩名由爾情作.無情即本真如
若欲存情覔佛.將網山上羅魚
徒費功夫無益.幾許枉用功夫
不解即心即佛.真似騎驢覔驢
一切不憎不愛.遮個煩惱須除
除之則須除身.除身無佛無因
無佛無因可得.自然無法無人
