王昭君.漢宮女
生如桃李花.皖皖託朝露
不向春風榮.摧折在泥土
恥將黄金市顔色.空得君王一迴顧
黄門扶我上車去.遙望漢宮隔煙霧
十年簾下學畫眉.不知還被蛾眉誤
中間悲怨或易忘.如今羈愁那可論
夢中時復作歌舞.滿目異類誰與語
胡風日夜驚吹沙.不知春來復秋去
一生此恨終難言.獨自援琴傳作譜
傳作譜.一曲未終淚如雨
我來都城下.黄塵厭羈旅
道人爲我試一彈.使我超然爲懷古
