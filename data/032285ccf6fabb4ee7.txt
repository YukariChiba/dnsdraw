姑孰多紫蝦.獨有湖陽優
出產在四時.極美宜於秋
雙箝鼓繁鬚.當頂抽長矛
鞠躬見湯王.封作朱衣侯
所以供盤餐.羅列同珍羞
蒜友日相親.瓜朋時與儔
既名釣詩釣.又作鉤詩鉤
于時同相訪.數日承欵留
厭飲多美味.獨此心相投
別來歲云久.馳想空悠悠
銜杯動遐思.拶扌口口涎空流
封緘託雙鯉.于焉來遠求
慷慨胡隱君.果肯分惠否
