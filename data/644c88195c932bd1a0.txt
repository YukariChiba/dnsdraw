悠悠複悠悠.昨日下西州.西州風色好.遙見武昌樓.
武昌何鬱鬱.儂家定無匹.小婦被流黃.登樓撫瑤瑟.
朱弦繁複輕.素手直淒清.一彈三四解.掩抑似含情.
南樓登且望.西江廣複平.艇子搖兩槳.催過石頭城.
門前烏臼樹.慘澹天將曙.鸂鶒飛複還.郎隨早帆去.
回頭語同伴.定複負情儂.去帆不安幅.作抵使西風.
他日相尋索.莫作西州客.西州人不歸.春草年年碧.
