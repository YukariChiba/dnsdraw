白蓮生淤泥.清濁不相干
道人無室家.心迹兩蕭然
我住西湖濱.蒲蓮若雲屯
幽居常閉戶.時聽遊人言
色香世所共.眼鼻我亦存
鄰父閔我獨.遺我數寸根
潩水不入園.庭有三尺盆
兒童汲甘井.日晏泥水溫
及秋尚百日.花葉隨風翻
舉目得秀色.引息收清芬
此心湛不起.六塵空過門
誰家白蓮花.不受風霜殘
