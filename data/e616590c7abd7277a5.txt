空庭斷履跡.江色揺籬門
夕陽雨忽收.晴意回乾坤
水零鷗鷺光.煙淡蘆葦痕
逺客此棲遲.敢昧元造恩
青衫避骨癯.白髪笑鏡昏
向來期嬰鱗.今委荒池村
眼枯莫制淚.夢破多驚魂
讀書不得力.乃如泛萍根
出門且散步.殊覺身可尊
時卷亦時舒.天定理自存
難忘懐土思.百年徒聲吞
徘徊月魄吐.呼燈倒清樽
