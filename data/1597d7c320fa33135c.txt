今年植菊良寡謀.叢萎滿望如田疇
黄深白淺欠旌別.未表勁浄專高秋
初移風雨連朝惡.纔到暄晴驟開却
鋪氈未暇坐觀嬉.携筇粗放行吟樂
遊蜂冶蝶撥不開.粉趐雲動鳴輕雷
霜前姿性本介潔.肯受浼辱寧摧頹
道人猶揀鮮鮮蕊.銅缾換浸重添水
一聲清磬曉窗深.香邊坐斷三千偈
歌緣酒分從束輕.正色已定十種名
來年自種先獻佛.不應直爲杯中物
