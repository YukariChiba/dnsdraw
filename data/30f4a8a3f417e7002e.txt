岳陽樓上春已歸.湖中鴻雁拍波飛
布帆天闊隨鳥道.石林風晚吹人衣
春水初生及馬腹.浮灘欲上西山麓
遙看絕嶺秀雲松.上有垂蘿暗谿谷
沙眠草嚙性不驕.側身注目鳴相招
林間瞥過星爍爍.原上獨立風蕭蕭
君不見中原真種胡塵沒.南行市骨何倉卒
秪收力健載征夫.肯向時危辨奇骨
即令貢馬西北來.東西坊監屯雲開
紛然駑驥同一秣.爾可不憂四蹄脫
