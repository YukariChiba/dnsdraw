天台鴈蕩車接軫.青田又促半潮近
冠巖带壑無俗情.秋幹春荑競時盡
老窮望絕華軒過.其誰幽尋穿薜蘿
更抽奇筆向雲射.破的疊中千鴐鵝
古今文人不多出.元祐惟四建安七
性與天道亦得聞.伊洛尋源未爲失
閬風招手游太玄.麻頭制尾中興年
黄金鑄印肯輕佩.定把堯舜陳王前
我家罄懸仰見斗.簸君紅旗魑魅走
密房焰短夜苦長.雪高冰深去無鄉
