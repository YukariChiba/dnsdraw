辭華奔競至道離.茫茫學者爭驅馳
先生獨奮孟軻舌.扶持聖教增光輝
志期周禮制區夏.人稱孔陰生闕西
當途聞聲交薦牘.蒼生無福徒爾爲
道大不爲當世用.著書將期來者知
今朝有客關內至.聞從大幕征南垂
南垂凶冠陷州郡.久張螳臂抗天威
聖皇赫怒捷書緩.虎侯秉鉞驅熊罷
宏才未得天下宰.良謀且作軍中師
蕞爾小蠻何足殄.庶幾聊吐胸中奇
