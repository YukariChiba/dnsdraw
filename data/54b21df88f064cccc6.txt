取驥伏鹽車.更欲縶其足
於物未有害.罰汝則已酷
晁子江海士.老去自窘束
平生萬卷書.豈止十年讀
隨身幾箱篋.一一手自錄
初無解衣贈.未免操戈逐
仲也抱瑚璉.幼亦好奇服
西堂老弘微.與子同軌躅
過門有江謝.共語喧破屋
棄官吾已懶.覆種子未孰
逢人強應接.遇事多詬辱
何時把鋤頭.得止季路宿
