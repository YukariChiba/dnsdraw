西風吹我舟.繫纜岸邊柳
蕭蕭落船葉.日夕煩我帚
心驚芳歲晚.日月去如走
搔我鬢邊髮.少壯寧復久
平生拙謀身.辛苦爲五斗
苟逃饑寒憂.不敢擇所受
心因摧折低.面苦塵埃垢
拳拳警前勇.俯俯蹈新揉
功名委之命.寧足計薄厚
獨遺古人書.千古相獻侑
我烹亦有魚.我酌亦有酒
非求與俗違.聊以安吾守
