秋深橡子熟.散落榛蕪岡.傴傴黃發媼.拾之踐晨霜.
移時始盈掬.盡日方滿筐.幾嚗複幾蒸.用作三冬糧.
山前有熟稻.紫穗襲人香.細獲又精舂.粒粒如玉璫.
持之納於官.私室無倉箱.如何一石餘.只作五鬥量.
狡吏不畏刑.貪官不避贓.農時作私債.農畢歸官倉.
自冬及於春.橡實誑饑腸.吾聞田成子.詐仁猶自王.
籲嗟逢橡媼.不覺淚沾裳.
