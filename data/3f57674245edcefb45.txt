我家浮溪溪水頭.一褐一裘聊玩世
誰教去踏曉鼓朝.也學兒童攻偶儷
憶身曾是掖垣客.歲晚猶期樂天似
兩年漂泊萬里餘.老矣始于魚得計
欣逢賈傅古湘口.城郭雖非人物是
連臺拗倒時一醉.醉後還爲五禽戲
慇懃爲我出新詩.金石因聲泉湧思
年來處處飽葵莧.染鼎忽驚嘗異味
荷花開已三四紅.有酒無過行樂耳
與公同嚼三百杯.莫負便便五經笥
