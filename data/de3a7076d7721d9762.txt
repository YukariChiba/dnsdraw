鏡鑷亦何功.鏗鏗漫從事
助人飾形骸.初若逞意思
須毛何足簡.塵垢何足薙
端爲兒女懷.豐靚以言貴
余家在農畝.耘耔當傳世
朝犁泥糊糊.暮耨草翳翳
風搔日暴炙.姿狀難娬媚
百年寄託身.顛倒皆順利
顔紅黑何害.髮黑白亦是
誰能妄去取.屑屑論姿致
深村擬三逕.歲月治去計
带經以隨牛.鏡鑷成相棄
