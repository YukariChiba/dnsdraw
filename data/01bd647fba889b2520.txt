手不任執殳.肩不能荷鋤.量力揆所用.曾不敵一夫.
幸因筆硯功.得升仕進途.曆官凡五六.祿俸及妻孥.
左右有兼僕.出入有單車.自奉雖不厚.亦不至饑劬.
若有人及此.傍觀為何如.雖賢亦為幸.況我鄙且愚.
伯夷古賢人.魯山亦其徒.時哉無奈何.俱化為餓殍.
念彼益自愧.不敢忘斯須.平生榮利心.破滅無遺餘.
猶恐塵妄起.題此於座隅.
