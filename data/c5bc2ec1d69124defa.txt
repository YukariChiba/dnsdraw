東風果來否.雪意不肯消
初疑寒作威.勢猛意反韶
玲瓏開瓊花.瑤草亦有苖
細觀如可人.玉立耿高標
華屋本無寒.錦帳裘狐貂
所憐小桃杏.凍蕾抱寒條
却看雨成花.祇憂身當樵
語花慎勿憂.春久屬雲翹
徐行意不淺.晚發必後凋
年年綠暗時.逮此紅芳夭
左提白玉壺.右把黄金蕉
往逐春未央.不但永今朝
曉來紅日暾.花信到柳橋
