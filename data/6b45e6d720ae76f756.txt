我聞諗禪師.斷薪接繩床
楊岐初住時.撒雪滿屋堂
庭松下法子.缾水注道漿
看來古佛心.不爲屋有亡
心公自別宗.眼碧髭又霜
更接十千衆.建此新道場
梯空插璇題.會海結寶方
自營不住心.每唱無底囊
如明珠走盤.如利刀截肪
以茲衆生故.苦爲諸佛忙
寥寥一貞境.渺渺萬法航
泥空竟成著.墮有終是盲
青燈落簷花.吾道千丈光
