市兒暮歸錢滿把.田翁秋收禾滿野
人生勤苦必有獲.天事豈常遺拙者
鄙夫能言知讀書.十五著論驚群儒
文章不作少壯用.白髮垂領皮肉粗
作官不如閒日多.得祿無若饑寒何
百年陳人誰比數.滿眼貴士難經過
欲爲揣摩心智短.欲學造請顔色赧
黄金難成丹砂貴.紫芝將秀白日晚
退居長安百不爲.出門無馬還步歸
高天報施固有待.可得不如翁與兒
