有女妖且麗.裴回湘水湄.水湄蘭杜芳.采之將寄誰.
瓠犀發皓齒.雙蛾嚬翠眉.紅臉如開蓮.素膚若凝脂.
綽約多逸態.輕盈不自持.常矜絕代色.複恃傾城姿.
子夫前入侍.飛燕複當時.正悅掌中舞.寧哀團扇詩.
洛川昔雲遇.高唐今尚違.幽閣禽雀噪.閑階草露滋.
流景一何速.年華不可追.解佩安所贈.怨咽空自悲.
