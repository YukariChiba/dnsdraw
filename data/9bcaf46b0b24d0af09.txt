高安老竹三尺圍.斷爲釡甑中可炊
蘄州開笛不足數.嶰谷截筒空自奇
何如猫頭未成竹.化爲霜根白如玉
峥嶸勁節不得施.歷碌黑斑空滿目
白頭老吏飽官倉.雲夢南州睡初足
筠陽别乘一幅書.寄我中刳兩枵腹
飄飄逸韻青衣郎.夢中相見筠山陽
一笑摩挲撫君背.定教從此毋相忘
我欲問舍無何鄉.爲我往使華胥王
人生草草兩鬢霜.要知日月壺中長
