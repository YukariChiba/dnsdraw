幅巾飽看西湖春.徐行當車不動塵
有時乘興未遽反.武林無此尋春人
湖山如螺湖水白.幾見青天月生魄
年年馬上看吳娃.舞袖雙裁越羅窄
長安貴人百不憂.胡爲亦復多窮愁
出門載酒不可往.倚杖看雨如窮秋
萬事不由人作計.我欲除愁唯一醉
此生已老復何求.五字但知公臭味
春風吹雨山澤晴.青山有約翁有情
故人官高少閑暇.可喚白鷗同此盟
