客心悲暮序.登墉瞰平陸.林澤窅芊綿.山川鬱重複.
王公資設險.名都拒江隩.方城次北門.溟海窮南服.
長策挫吳豕.雄圖競周鹿.萬乘重沮漳.九鼎輕伊穀.
大搜雲夢掩.壯觀章華築.人世更盛衰.吉凶良倚伏.
遽見鄰交斷.仍睹賢臣逐.南風忽不競.西師日侵蹙.
運圯屬馳驅.時屯恣敲樸.莫救夷陵火.無複秦庭哭.
鄢郢遂丘墟.風塵俄慘黷.狐兔時遊踐.霜露日沾沐.
釣渚故池平.神台層宇覆.陣雲埋夏首.窮陰慘荒穀.
悵矣舟壑遷.悲哉年祀倏.雖異三春望.終傷千里目.
