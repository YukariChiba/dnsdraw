與汝暫相别.南作昭州行
昭州距零陵.坦坦十日程
音信昜來往.勿動異鄉情
但自勤讀書.思索厥義精
聖賢如日月.爲汝出光明
脩身識根本.力踐以其誠
發爲文字間.筆墨自縱横
零陵豪傑士.張鄧尤高名
汝其師事之.北面聽指令
分陰古所惜.况乃汝後生
省定汝母外.謹勿他事縈
皇恩極天地.我罪終從輕
還家知有時.欣見汝向成
用爲祖母壽.慰叔及弟兄
携汝返鄉國.重增門戶榮
