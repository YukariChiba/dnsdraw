我生大江東.與江不相識
一日作遠遊.江頭因目極
桃花春未漲.水落略見石
望斷淮山青.隔岸纔咫尺
恃此一葦航.焉能恨南極
雲屯十萬衆.守衛以人力
撫御有良將.成城衆心得
江淮唇齒勢.如家護牆壁
守淮即守江.淮民須愛惜
我朝聖澤深.不在險在德
慈儉今天子.邇遐無間隔
大臣百執事.根本共培植
