寶祐重頒曆.祥開甲子三
一分春色滿.喜溢壽巵寬
去歲霑餘慶.連宵飫豆籩
今年東望處.紫氣護天關
正阻松椿祝.難忘契誼覃
只將生硬語.便作瓣香看
天不生賢數.人培厚德難
幾年涵養力.方到介而安
出處隨時義.從容最可觀
青雲平進步.中立了無偏
一解星屏紱.扁舟歸故山
修門無一字.已决此身閒
卜築遷新宇.除書動笋班
勤渠朱邸講.公論藹朝端
善類頻回首.爭先傒奏篇
忠嘉當有力.聖德本天涵
