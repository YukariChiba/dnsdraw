常年有句吟雨葉.今年只了吟飛雪
社中誰是錦繡腸.令我褫氣歎妙絕
固知天運陰陽戾.那問家園花草折
逞妍妬舞費斑鏤.幻色潛光亦消滅
前時有句送渠歸.日華摇金雲暗掣
滕家娘子躭清游.瑣碎回風到簾纈
只須頭次陣堂堂.底用十番空屑屑
民家朿縕带濕炊.醉客糜金謾飛瞥
海隠來徵鶴隠句.恰如白佛偈重說
昏霾未見天清明.石炭儗鑄一寸鐵
