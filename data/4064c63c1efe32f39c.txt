沙頭寒聲入蘆葦.沙際暝烟濕微雨
疎花明在樹梢頭.吟身卧在船蓬底
相看一笑大江橫.白鳥不飛天似水
逃禪英骨閟九原.褚郎有神呼得起
倔强橫枝不受屈.玲瓏孤標浄如洗
春風滿面吹不開.冰雪滿身凍不死
歲寒心事誰得知.大似和山隠君子
我有扁舟簑笠盟.落在吳頭并楚尾
挑燈今夜不成眠.免得相尋來夢裏
