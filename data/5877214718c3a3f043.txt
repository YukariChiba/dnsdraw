醉倒尚誇雲液美.吟看尤覺羽毛輕
松軒悵望情何限.竹檻留連興愈清
水草遠含青翠色.野花仍吐細微英
風來晝榻消殘暑.雨過秋蟬送晚聲
仙境每看天路近.風騷不許世紛縈
饒君先駕雲間鶴.顧我還騎海上鯨
白帝氣剛群動肅.道人心正百魔驚
共欣淡泊居林石.翻笑驅馳到市城
溪上且同三笑樂.飲中要與八仙爭
莫言酒量全輸我.會是詩名數石卿
