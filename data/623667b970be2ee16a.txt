樓居八十行地仙.兩脚踏土輕蹁躚
飲如長鯨食如虎.老齒不摇金石堅
年年正三二月天.花間幽討酬芳鮮
要續李杜三千篇.晚唐不足爭媸妍
歸來醉卧北窗下.靜照無私觀物化
孫枝生子又生孫.鼎來慶事前無聞
堂中衮繡方爛爛.門前桃李長紛紛
歛福錫民天所祚.吉德在躬如密付
要看壽富享天然.熏陶六極熙熙然
