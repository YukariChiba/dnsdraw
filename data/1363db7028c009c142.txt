匆匆負鍤鵝鶩喧.閃閃蹴車雷電翻
一城騷動急星火.官渠底用農時穿
海神有意驅巨石.風伯不肯停陰雲
坐令榷水甚于酒.盜者以乏軍興論
峨峨之山載大艑.所過郡邑千官奔
繡衣持斧坐堤上.百瀆倒盡生龜文
民間四月種不入.敢惜數斗春泥渾
君王神聖古無有.談笑坐可回乾坤
何妨謦欬九天上.叱散黄帽還嵌根
嗟哉食肉胡不告.勿謂石也安能言
