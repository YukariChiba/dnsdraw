春晚得新霽.草木日夜綠
陽光初蔽虧.野暝或單復
美人浮湘波.領此入蓬屋
故放歸帆遲.更呼漁火續
窮探物精華.盡付詩凡目
憶昨欣晤對.令我忘休沐
劇談酒行希.危坐兵衛肅
相思正倚樓.所寄忽累幅
瑰辭堪買貧.軼韵和難屬
自從楚騷興.悲些逮差玉
後來數唐人.欵乃巖隈宿
世無梁昭明.斯文又誰錄
