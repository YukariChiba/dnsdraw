醴陵以泉名.問泉良不遠
平田數頃開.方池三尺淺
含秋色幽幽.辟塵光淀淀
觱沸生其間.的皪紛可辨
纍纍似噴珠.一一如穿線
多至叢萬顆.少或作疏串
遲速固難期.南北初無限
占地喻尋丈.有時忽隱見
恍兮莫窮源.雜然應有眼
沙石那能窒.苔荇不得炫
千載曾未枯.一日知幾番
釀酒味固佳.煮茗香可羨
名泉世不乏.此奇吾未見
醒心聊一掬.賦詩寓三歎
