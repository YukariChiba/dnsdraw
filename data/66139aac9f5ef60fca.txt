老火陵穉金.聚作三日熱
舟行湘江上.蒸煮到魚鱉
黑雲起東北.一震山石裂
不知雨來處.但見風卷葉
銀河倚天瀉.高浪舞飛雪
只聽打篷聲.已覺凉意愜
岸傍古佛屋.樓殿頗嵽嵲
不辭衝泥去.一看雨脚闊
吾宗紫巖客.窮苦志不懾
自我來浯溪.奔走已旬浹
我懶久廢學.愧子來挈挈
相携得偉觀.爲子熾然說
願子領話頭.吾今指摽月
