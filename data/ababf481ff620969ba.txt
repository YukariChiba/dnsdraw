偉哉廣大寂滅心.譬如虛空不分別
擬心求凈即染污.況復比倫諸佛土
又如夢中所見物.所見雖有不可取
如是通達無有疑.凈心心義炳然現
是義現矣難測量.超諸色相離言說
過去未來現在世.佛及菩薩與聲聞
一切含識有情類.平等於義如實了
善哉奇特過量人.只以此閣演是義
演已便息隨所緣.亦與夢中無差別
我以父母所生口.說此無上妙伽陀
莊嚴廣大寂滅心.爲諸來者作饒益
