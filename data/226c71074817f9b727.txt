晴冬醸春温.氣候如濁酒
我雖六塵清.亦若醉一斗
朝来天風雲.髙葉聚良久
向晚等甘露.數點斷還有
迤邐萬瓦鳴.飄瀟近窗牖
鬰陶散襟懷.秀潤入花柳
出門聞笑語.蹈舞皆白叟
指予西江水.不可到南畝
十日田無秧.奈此家數口
乃知天地心.慈愛均父母
吾儕拙於言.額上但加手
人窮詩或工.肯爲作詩否
