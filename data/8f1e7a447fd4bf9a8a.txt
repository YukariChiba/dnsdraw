佛貍歲未卯.志欲吞宇縣
當年江飲馬.腥血浸淮甸
無人飯耕牛.有井巢歸燕
至今閲遺史.爲汝空飲恨
緬想瓜步留.殺氣纏吳分
云何此山椒.遺像儼高殿
無乃甘事讎.吳俗昧所見
或復綿歷久.後嗣忘敵怨
冥漠彼有識.福汝吾敢信
君看趙與薛.狥國冒禍釁
魏侯繼前躅.長呼死白刃
胡不尸祝之.香火均遠近
豈但祈神休.抑使頑懦奮
誰令决從違.引手適我願
