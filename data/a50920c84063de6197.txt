茲邦異氣侯.十月陽屢暴
清霜云幾何.累日困袢燠
病羸諳冷暖.衣屨迷單複
上印自懸車.來諗蒙擊轂
東池屬草創.斤斧聲未縮
野蔓翳前庭.中函數株菊
呼鋤不受柄.善惡憂兩覆
賓筵煨苦蕷.憐我歲不熟
諸豪藹時彥.靈美競龜玉
學山留一塵.到海空百瀆
慙無歌舞伴.漫有鍼石勗
意闌各東西.微月耿疎木
