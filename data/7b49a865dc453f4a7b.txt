落筆文章真宋玉.八面縱横欺炙轂
潛藏頭角卧南陽.刖足豈是王駘辱
每嗟愚賈謾操金.他日辛勤只書簏
丈夫事業會驚人.誰知范叔成張禄
相逢憐我再虀鹽.不羨高門厭粱肉
追惟吳國舊時蹤.山澹晴煙水輸淥
幾年嵇阮作参商.漠漠茂林空自竹
懽然一笑换凄涼.端遇牛公容杜牧
爾來日月更中天.未應寂寞餐秋菊
