憶遊長安城.皆飲毋卿宅
身雖坐上賓.心是道路客
笑言安能久.車馬就奔迫
城南南山近.勝絕聞自昔
徘徊竟莫往.指點煩鞭策
道傍古龍池.深透河渭澤
山行吾不能.愧此纔咫尺
壯哉誰開鑿.千頃如一席
參差山麓近.滉蕩波光射
君時在池上.俗事厭紛劇
望門不敢叩.恐笑塵土迹
自從旅京城.所向愈無適
君來曾未幾.已復向南國
扁舟出淮汴.唯見江海碧
野人處城市.長願有羽翮
脫身相從遊.未果聊自責
