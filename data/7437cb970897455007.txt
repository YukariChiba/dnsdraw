知君家住象山麓.日有見聞新耳目
自憐各在天一涯.休譽惟能採鄉曲
却來一見玉溪頭.已知標致非凡俗
等閑揮翰墨淋浪.惠我新詩不金玉
細將學問說根源.異同更與明朱陸
吾道工夫有端緒.要是義精仁乃熟
博文約禮是真傳.收拾奇功歸謹獨
參前倚衡勿間斷.千載斷絃端可續
手披詩卷荷情真.聊以斯言報諄復
