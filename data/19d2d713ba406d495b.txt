邵平湯沐故千户.解組投林如脱兔
勒銘鼎鼐屬伊人.我方荷鋤斸烟雨
瓜田鈎带蓋阡陌.大者輪囷細旁午
殽函設險吾何補.日日青門自成趣
槿籬半破復牽蘿.夕霏晼晚留疏樹
娟然翠氣出眉嫵.喜得斯人慰遲暮
劇談欲寫塊磊胸.尚恐軒昂作莊語
畫師紛紛安足數.對此令人重豪素
陽陵公子傲雪林.灑落由來足風露
自言購取傾家貲.柴桑要伴歸來賦
兩郎後先千載餘.粉墨相追叶風度
懸之素壁足丘壑.噭噭猿啼起寒霧
