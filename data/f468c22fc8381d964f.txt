居人未可散.上客須留著.莫唱阿嚲回.應雲夜半樂.顏真卿
詩教刻燭賦.酒任連盤酌.從他白眼看.終戀青山郭.潘述
林棲非姓許.寺住那名約.會異永和年.才同建安作.陸羽
何煩問更漏.但遣催弦索.共說長句能.皆言早歸惡.權器
那知殊出處.還得同笑謔.雅韻雖暫歡.禪心肯拋卻.皎然
一宿同高會.幾人歸下若.簾開北陸風.燭焯南枝鵲.李崿
文場苦叨竊.釣渚甘漂泊.弱質幸見容.菲才誠重諾.潘述
