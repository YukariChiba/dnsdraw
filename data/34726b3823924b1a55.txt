吳苑雲酣歌舞地.平時灞上真兒戲
府公槌鼓入轅門.盤馬彎弓士增氣
玉虬夜吼雙寶刀.曉霜冷透宮花袍
君王有意敵天驕.霹靂勁弦吾與操
滿月猶嫌無腕力.三軍鳴金齊破的
莫將電鏃驚飛翼.請射檄書青草礫
參旗井鉞光相摩.帳前萬疊轟靈鼉
呼韓要通作編戶.勿遣喘從榆塞過
鴈沙枯葉改凱歌.安得壯士翻銀河
三邊農桑俱偃武.將軍懶射南山虎
不須土訓喻遠人.天地中間悉臣主
文章四海吳狀元.那肯軍裝遽如許
