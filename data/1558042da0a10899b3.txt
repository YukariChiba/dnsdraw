獲印兮汾陽.結茆兮湘之崗
湘之岳兮帝宮謁帝.帝不敢驕兮奔魑魅而走蜚龍
余行兮余意.一笑兮足驚一世
人不知兮謂余立異.豈人見兮勝帝
調古兮湘童.大道兮壺之中
白璧蒼蠅兮何污.噤不敢陳兮君怒
蒼蒼上兮皇皇下.樂莫樂兮郴之土
藐郴城兮楚涯.身非余兮辱余奚爲
策空鳴兮余去.人曰吾能料生不能料死
生可玩兮不可留.宛故廬兮風翛翛
