文皇光明大式圍.招來羣策常低眉
恩流動植到肌骨.民心與作邦家基
歲月日逝閲天寶.樁撞家居恣纖兒
婦后一日投三子.內間更納壽王妃
三綱俱紊今若此.漁陽叛將來猶遲
騎騾入蜀事慘惻.靈武即位尤堪悲
五郎父子較名義.直與安史分毫釐
若非貞觀基局牢.分披已作周東西
臨淮電擊亦漫爾.汾陽韜畧將何爲
後來更出顔元輩.深詞大刻中興碑
艱難不少念厥祖.坐蒙前福仍夸毗
鑑觀陳迹動歎息.願上文王聖德詩
