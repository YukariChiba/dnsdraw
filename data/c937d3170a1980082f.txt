塘頭買鮮鱗.戢戢楊柳貫
不憂一日饑.遂可支兩膳
北方貴窗魚.豈異此中窗
但求杯盌充.焉問名實眩
芼之薑芥蔬.雜以紫蓴綫
雖非梁肉豪.鄉思已過半
甘芳漬蒙茸.軟熟分片段
佐我新炊秔.珠琲光粲粲
春羮遠無慚.枯鮝不足羡
吾于饕餮衰.安此軟暖燕
昔人意不佳.多緣噉脯麵
聖賢親鼎俎.毋庸厭烹饌
