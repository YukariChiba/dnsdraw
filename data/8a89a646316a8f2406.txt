蜀江灧新肥.送客上霄漢
別懷老易感.醉幘狂更岸
春暄鼓氣全.風軟帆力半
青雲隨步履.紫氣鬰几案
清明銷積陰.當陽盛熙旦
羣姦付嚴科.四海歸睿斷
君行此其時.國光炳大觀
况乃濟時須.礧砢真巨幹
舉杯酬柂尾.爲賦鹿鳴亂
雲從動巖穴.起我病痯痯
溝壑未填委.胡爲甘屏竄
日邊多故人.爲我致此段
