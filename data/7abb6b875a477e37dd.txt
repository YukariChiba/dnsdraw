少年負志氣.通道不從時.只言繩自直.安知室可欺.
百勝難慮敵.三折乃良醫.人生不失意.焉能慕知己.
朔風悲老驥.秋霜動鷙禽.出門有遠道.平野多層陰.
滅沒馳絕塞.振迅拂華林.不因感衰節.安能激壯心.
昔賢多使氣.憂國不謀身.目覽千載事.心交上古人.
侯門有仁義.靈台多苦辛.不學腰如磬.徒使甑生塵.
