破壁濕海蘚.水退日氣蒸
云是舒公宅.其孫艾且仁
昔公初作尉.視事即斬人
上書稱臣亶.待罪滄海濱
天子有詔至.汝亶可治民
爾時荆文公.上方邑之鄞
聞此輒異之.久會公秉鈞
謂此非狂狷.引用至中丞
立朝思蹇諤.庶以報君親
蘇公下詔獄.讒者用事新
於此與有力.豈爲重其身
晴風吹海雨.山川尚橫陳
俛仰勿太息.徒爲驚爾鄰
