春雨不知止.新晴旋復陰
霏霺散秋毫.虛簷水鳴琴
琤瑽響疏窗.庭除有餘音
跬步莫可縱.蒼苔看侵淫
縣齋知幾秋.中堂漏相尋
涓涓濺人衣.黯黯乏勝襟
發策漫如漬.明眸暗沈吟
翛然薄雲開.風聲到園林
坐覺筠筀芽.羅鞭粲修森
巾車過坊市.溝渠漲江潯
言歸轉通渠.舉頭見西岑
峰青霧銜白.何堪送迎心
