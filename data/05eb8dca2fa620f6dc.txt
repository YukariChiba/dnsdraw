愛君獨酌板橋句.想君不向稽山時
千載風流同一轍.孤墳數尺埋蒿藜
文章誤人豈當日.聲名雖好終何爲
譬之花卉自開落.又如時鳥啼高低
行吟漫葬江魚腹.鵩來空賦予何之
君不見吾腰恥爲小兒折.或車或棹聊爲期
又不見嬴顛劉蹶不到耳.採花摘實相維持
春寒漠漠青山路.厚顔已覺歸來遲
一廛尚冀容此老.與君朽骨分東西
