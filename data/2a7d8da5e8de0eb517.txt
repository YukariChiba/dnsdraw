噫吁嘻.屈原放.賈誼投
晦之流.子望囚
古人今人皆不免.才能累身才反仇
吾友仲淵少學古.胸中疎落羅孔周
點毫磨墨作文字.壯哉筆力追羣牛
三十青衫得一尉.尺澤寸波蟄長虬
清廉愛民復材武.一日得罪繫滁州
噫吁嘻.屈原忠臣楚之望.賈誼少年才無儔
晦之子望俱命世.麒麟頭角爭崔崷
時不與兮將柰何.仲淵仲淵勿涕流
