蕤賓紀月蓂初開.斗杓直指午位回
家家粧點垂門艾.兒童報道端午來
仙風偠亻裊溫瓊室.幔亭秀氣重胚胎
夜來忽叶熊夢吉.凌晨果見生真才
光風霽月和可掬.天上鸑鷟真奇哉
五枝丹桂推獨秀.滿堂却更金玉堆
新帥問友尤篤意.慶動慈闈戲老萊
青氈舊物須還復.香羅細葛好事催
年年記取蒲切玉.瑶池醉泛蟠桃杯
