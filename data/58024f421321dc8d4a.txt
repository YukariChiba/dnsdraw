家傳勳力世能賢.四載坤維領帥權
南詔酋豪彌款附.西州士庶頼蕃宣
輸忠感慨由誠府.接下恩勤自意筌
月夕過從多命席.花時酬唱旋成編
雅歌餘暇軍容肅.陟狀升聞帝願延
馳驛遽趨三召節.執圭俄覲九重天
漢廷儀衛咸祗若.蜀郡朋僚共黯然
賜封定應留晷刻.疇庸當便進班聯
聖神倚注期蕃錫.宥密崇高待九遷
下客塵勞遇知己.願言攀附跂英躔
