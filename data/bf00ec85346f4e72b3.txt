雷車轞兮電焱熹.孽氛靜兮旱魃摧.龍之來兮慰我思
翠其幢兮羽旗.乘煥㸌兮紛躨跜
龍之去兮盍徐之.蜚雨兮一且再
室予居兮穀予饑.眷他州之枵橎兮.匪龍其吾曷依
東阡北陌兮謳而嬉.右湖左海兮夜不扉.林屋之洞兮蟠翠微
瓊餐兮貝宮.雲璈兮玉妃
奠龍居兮無愧.功成兮龍則歸.送龍兮陳辭
溪藻芡兮山有蕨薇.餞吾歸兮幾時
