柳陰深碧黄鸝語.川水平堤鷗鳥舞
送君臨流眼暫明.愛此虛凉少塵土
何况連檣一月行.吳山楚水相逢迎
稻花吹雨香不絕.蘆葉摇風聲正清
北固樓臺似圖畫.廣陵欲渡聞潮生
縹壺盈前京口酒.紅旆相隨北府兵
少年投栗常爲樂.晚歲甘棠空涕零
望君鴻飛不可攀.白頭方出玉門關
獨向天涯共明月.猶應夢裏借千山
