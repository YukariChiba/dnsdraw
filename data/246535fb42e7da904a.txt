破窗多穿風.冷燭無定焰
滴瀝隨衣淚.反覆到心念
趨生迷夷塗.失城陷深塹
病拙未爲療.膏肓不容砭
無家可容歸.有竈亦斷掭
鳬短鶴脛長.飲啄兩自贍
天有不可問.何獨於我欠
吾觀序卦辭.否乃適泰漸
而余何爲者.獨此不見驗
譬如白爲緇.一造遂永染
久生人所羨.我獨處之厭
安得盖棺去.手足同一斂
