吾鄉人物鄭與張.堂堂介圭出琳琅
論文合草北扉制.論經合講金華藝
兩途未遂如命何.四方爲君充撫摩
鄭公好義不肯住.張公好仁須少駐
吾聞天以民爲兒.又聞君以民爲支
爲天活兒天必享.爲君養支君必賞
天公享公壽千齡.天子賞公金萬鋌
能回五十萬人命.詎止封侯當得政
但令聖主民不饑.何必金華與北扉
