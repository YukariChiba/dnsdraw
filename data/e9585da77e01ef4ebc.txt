田間小兒杖敺雀.雀飛上枝不敢落.繞樹咒駡語聲惡
三時耕鋤一時穫.老牛力盡石田薄
五龍作嗔風吐雹.赤烏燒雲龍見逐
南村賣桑北村熟.狐尾毿毿穗齊屋
縣門大書催賦粟.南關飛輓夜摩轂
掃舂縛箕十指禿
一米未炊汝先啄.直須殺汝償我腹
田父坐語兒.雀不暴人人亦饑
但令家雀千羣飽.莫使征西戰馬肥
