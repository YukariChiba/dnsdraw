之子逍遙塵世薄.格淡於雲語如鶴
相見唯談海上山.碧側青斜冷相沓
芒鞋竹杖寒凍時.玉霄忽去非有期
僮擔赤籠密雪裏.世人無人留得之
想入紅霞路深邃.孤峰縱嘯仙飆起
星精聚觀泣海鬼.月湧薄煙花點水
送君丁寧有深旨.好尋佛窟遊銀地
雪眉衲僧皆正氣.伊昔貞白先同此意
若得神聖之藥.即莫忘遠相寄
