劉生世關輔.游俠周五陵
天下俊倜儻.持夸矜劉生
落魄游其間.豪族相依承
鬭雞橫大道.走馬入重城
醉卧金張館.高談衛霍營
報仇先劇孟.排難鄙侯嬴
逸氣凌秋鶚.清才瑩玉繩
燈前看寶劍.雪裏按蒼鷹
校獵黄山苑.追兵青海濱
華夷知姓字.燕趙冠婚姻
恥作諸侯客.寧爲奔走臣
匈奴方入覲.雄略未能申
且醉胡姬酒.將軍詎敢嗔
