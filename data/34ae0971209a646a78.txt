鞭驢赴君招.十步九蹶促
相逢即忘勞.深圍坐重褥
怳疑出塵寰.氣象豁雙目
名花散天香.仙露浥柔玉
寄樂方寸間.豈必待華屋
脱屣遠市朝.散髪免羈束
更聞誦新作.字字芝蘭馥
堆盤櫻實紅.滿斝醱醅淥
幽歡未言歸.酒令不須督
平時常卷舌.動靜畏險俗
玄談今盡傾.我難愜君欲
朝聞夕可死.悟矣無遲速
感君傾醍醐.灑我久饑腹
又如旱田禾.沛然甘雨沃
主人意殷懃.呼兒具燈燭
誰家有斯客.貰衣心亦足
明朝得長篇.調險不可續
