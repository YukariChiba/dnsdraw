玉走金飛兩曜忙.始聞花發又秋霜.徒誇篯壽千來歲.
其間寒暑互煎熬.不覺童顏暗中失.縱有兒孫滿眼前.
延年之道既無計.不免將身歸逝水.但看古往聖賢人.
競向山中尋草藥.伏鉛制汞點丹陽.點丹陽.事迥別.
時節正.用媒人.金翁姹女結親姻.金翁偏愛騎白虎.
兩獸相逢戰一場.波浪奔騰如鼎沸.黃婆丁老助威靈.
從此根芽漸長成.隨時灌溉抱真精.十月脫胎吞入口.
宿世若無仙骨分.容易如何得遇之.金液丹.宜便煉.
莫教燭被風吹滅.六道輪回難怨天.近來世上人多詐.
卻雲服氣與休糧.別有門庭道路長.豈不見陰君破迷歌裏說.
惟君心與我心同.方敢傾心與君說.
