平原拙生事.數月且食粥
蠋也巧於貧.晚食以當肉
士窮見節義.不以富貴卜
用志苟如此.寧有憂不足
我生本寒士.犁鉏起窮谷
顧惟疎野姿.動輒當忤俗
得祿本甚微.奪去蓋聊復
雖云出無車.定免赤其族
在我無所念.於君果何辱
而君終日間.惘惘形面目
幼穉悉遣歸.不慮瓶無粟
大兒頗類吾.藜羹甘半菽
庭前既除草.窗外亦栽菊
屬君早來過.束書期共讀
