先生早年忘掃白.嬾飯青精借顔色
獨餘驩伯爲友朋.熟不暇篘巾自瀝
何須引泉連百井.飲若長虹太豪猛
細斟玉筯滑無聲.酌我應憐官獨泠
奇篇更寫陟釐黄.逼人心地生清涼
了知二事盡家法.眼饞徑索銀瓶嘗
我老華池少滋液.年來愛酒如偷蜜
陶然一醉樂未央.此外要知俱長物
相期徑造君勿違.坐得名勝從忘歸
公侯似聞倦設醴.穆生正恐同分攜
