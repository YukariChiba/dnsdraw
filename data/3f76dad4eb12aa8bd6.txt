離索老不堪.應接意多遻
愛者挽不留.惡者推不去
道人心如水.胡復生愛惡
方厭塵瞇眼.倏驚瓊爲樹
趙侯南州英.中抱經世具
碧巖紫電耀.翠竹青鸞翥
聯翩拜新作.一一彈丸句
傾蓋得此友.霽月破愁霧
交君良恨晚.別我用許遽
溽暑挾旱氣.河底車取路
在客身爲本.食眠要將護
燕子遡北風.端許問尺素
