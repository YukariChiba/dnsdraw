善為爾諸身.行為爾性命.禍福必可轉.莫愨言前定.
見人之得.如己之得.則美無不克.見人之失.如己之失.
忠孝信行.越食逾衣.生天地間.未或非假.身危彩虹.
豔殃爾壽須戒.酒腐爾腸須畏.勵志須至.撲滿必破.
非莫非於飾非.過莫過於文過.及物陰功.子孫必封.
無恃文學.是司奇薄.患隨不忍.害逐無足.一此一彼.
毋擔虛譽.無背至理.恬和愻暢.沖融終始.
天人之行.盡此而已.丁甯丁甯.戴發含齒.
