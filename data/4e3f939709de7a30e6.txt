作詩愧才慳.徒勤再三請
一聆咸池奏.頓覺哇淫静
惡句如惡人.浪出必遭屏
君詩似澄江.萬里無滓濘
我詩昩格律.聒耳類鼃黽
蘇公經行地.亭宇稍葺整
方池湛寒碧.曾照東坡影
新詩與妙畫.千載未爲永
不聞宗廟器.傍欲間瓦皿
吾徒且加餐.今古屈伸頃
何如棄寸繩.要出千尺井
蓬莱隔弱水.未易凌倒景
時能訪幽獨.論文具醪茗
