逢人說愛山.誰何是真愛
苟無丘壑情.在眼猶不在
君看終南客.豈不卧興對
奈何心自盲.坐失煙霞態
蔡侯故靜者.肯與青山背
作堂老其間.列岫儼襟带
蘿月散庭隅.白雲屯戶外
疏櫺納遥碧.平几挹橫黛
青山信在茲.心鏡兩融會
豈效逋客徒.匿情紿松檜
咨余秉微尚.頗亦厭塵壒
幸君分半青.著我函丈對
