我新稅居見寺閣.金碧照我破屋前
目看閣上聚鳩鴿.巢棲飲哺忘窮年
雕簷畫壁屎污徧.以及像塑頭與肩
寺僧不敢施彈射.忽有蒼鶻張毒拳
鴉鳴鵲噪鸜鵒叫.怒鶻來此窺腥羶
鶻心决裂不畏衆.瞥碎一腦驚後先
死鳥墮空未及地.返翅下取如風旋
獨當屋脊恣撦磔.啄肉披肝腸棄捐
老鴟無藝又狠怯.盤飛欲近饑目穿
逡巡鶻飽自飛去.爭殘不辨烏與鳶
羣兒指點路人笑.我方吟憶秋江邊
