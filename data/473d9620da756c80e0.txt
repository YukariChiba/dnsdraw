北風卷湖水.萬里雪欲狂
乘勢不自止.雲開日垂光
風伯益振厲.行子立欲殭
青女探其機.變作明日霜
湖水凍成坼.層冰傲朝陽
松柏愁悴死.寧云草蒼蒼
哀哉羈栖人.破褐無幾長
塞向亦墐戶.退憐無地藏
緬思六月中.誓言望清商
及今玄冬時.懔懔反莫當
流金與折膠.事乃旦暮常
安時輔爾躬.毋爲徒自傷
