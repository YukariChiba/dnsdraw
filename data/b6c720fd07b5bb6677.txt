自入西州院.唯見東川城
今夜城頭月.非暗又非明
文案牀席滿.卷舒贓罪名
慘悽且煩勌.棄之階下行
悵望天廻轉.動搖萬里情
參辰次第出.牛女顛倒傾
況此風中柳.枝條千萬莖
到來籬下筍.亦已長短生
感愴正多緒.鵶鵶相喚驚
牆上杜鵑鳥.又作思歸鳴
以彼撩亂思.吟爲幽怨聲
吟罷終不寢.鼕鼕復鐺鐺
