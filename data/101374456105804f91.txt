君家兄弟真連璧.門十朱輪家萬石
竹使猶分刺史符.上方行賜尚書舄
前年持節發倉廩.到處賣刀收繭栗
歸來閉口不論功.却走渡江誰復惜
君才不用如澗松.我老得全猶社櫟
青衫莫厭百僚底.白首上有千薪積
憶昔江湖一釣舟.無數雲山供點筆
未應便障西風扇.只恐先移北山檄
憑君寄謝江南叟.念我空見長安日
浮江泝蜀有成言.江水在此吾不食
