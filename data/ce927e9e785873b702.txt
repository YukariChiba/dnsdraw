天龍兮負圖.地龜兮負書
后皇兮純孝格天.台衮兮祕畫無前
薜荔兮出之水中.芙蓉兮搴之木末
碧玉上兮煙霄遠.彤霞爛兮秋水闊
重翟兮順動.長御兮啟引
交鼓兮緪瑟.簫鍾兮瑤簨
御玉衣兮珠步摇.赭黄奉觴兮臣妾入朝
建中天子兮百僞紛錯.我宋中興兮天返長樂
四海爲養兮子職供.千秋萬歲兮慈寧宮
