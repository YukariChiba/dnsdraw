長生不我欺.幼學每自堅
沐浴蕙蘭芳.呼吸朝霞鮮
冠带謁紫皇.左右賓列仙
臨官太清上.拜賜玉案前
帝王固陳迹.聖智不足甄
衰容了成稚.白髮倏更玄
病笑留侯晚.妙許成子賢
死者不復作.塵埃殊可憐
墓隧侵人居.海水爲桑田
絕迹自此遠.飄颻周九天
胎化兩珍禽.羽翼爲我先
養志幸有成.眷言慚自然
