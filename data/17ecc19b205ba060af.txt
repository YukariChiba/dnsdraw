我本扶犂手.爲儒父兄意
全家飽官廩.髮膚盡君賜
一念三稽首.報答迄未議
向來挹前修.謂可跬步至
即今頻頻食.空負堂堂志
尚當桑榆收.未可弁髦棄
柰何不自愛.生理冒所忌
致君榮吾親.環省已不冀
餘年猶視息.舊學有造詣
其次在立言.揆予敢辟是
於世粗有益.就死可無愧
噬將金玉女.凜凜戒失墜
