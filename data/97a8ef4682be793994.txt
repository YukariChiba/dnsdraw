居民汲江水.上下幾千尺
麴糵化爲酒.不肯賒一滴
高林墮黄葉.草樹黯無色
詎意阻風人.於此費永日
篷低首難擡.薪重舟頗側
醉鄉失樂土.愁城遇堅壁
呻吟得新句.欲往題蘚石
岸滑不可登.縱寫復誰識
故廬百灘西.何事乃東適
兀坐但默然.順走閲健席
豪舉與時會.洶湧浪頭白
及夫氣勢盡.泡滅豈有迹
