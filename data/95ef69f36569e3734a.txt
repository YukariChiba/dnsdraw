茲山蘊靈異.走望良有歸.丘禱雖已久.甿心難重違.
遲明申藻薦.先夕旅岩扉.獨宿雲峰下.蕭條人吏稀.
我來不外適.幽抱自中微.靜入風泉奏.涼生松栝圍.
窮年滯遠想.寸晷閱清暉.虛美悵無屬.素情緘所依.
詭隨嫌弱操.羈束謝貞肥.義濟亦吾道.誠存為物祈.
靈心倏已應.甘液幸而飛.閉閣且無責.隨車安敢希.
多慚德不感.知複是耶非.
