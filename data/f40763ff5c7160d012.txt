東南之望廬山英.李郎落落奇後生
鳳凰麒麟在郊藪.芝蘭玉樹生階庭
文章初如濫觴水.行見萬里通滄溟
汪侯愛君筆不停.謂君詩似秋風清
世間兒子甘縮手.蘇過趙柟俱抗行
少年才氣乃如此.後来定是賢公卿
伊昔先朝文物盛.君家諸父當朝廷
外兄復是不世才.奇祥異瑞相輝映
翻雲覆雨十年後.昏昏醉夢須君醒
我生未壯日向衰.疾病侵凌心已灰
眼中之人不易見.千變百技常追隨
詩書深藏半鼠矢.筆墨高卧封蛛絲
功名已矣付公等.田園肯放吾先歸
