京都寡臨觀.茲地高且明
仲冬一來望.曠然寫予情
千載豪傑盡.夷門荆棘生
時平盛民物.華屋連飛甍
長烟冒百里.下視色正青
慨彼塵土間.擾擾何多營
往車無徐驅.來馬無停征
顧慚託閒官.幸得游衍并
念我同里人.三四不在行
孔公老龍山.孫子令江城
崔閒盎有粟.辛困冠無纓
一回西南首.慘淡意莫平
