書亦何用於世哉.聖人之言如造化.巍巍地闢而天開
淵源虞唐至周孔.黄河萬里崑崙來
天不使諸儒爲戰國血.又不使六藝爲亡秦灰
豁如盲瞽見皦日.快若聾聵聞春雷
插空泰華起突兀.垂天雲漢森昭回
奈何後世獨不省.顧捨夷路趨邛郲
不知開眼蹈覆轍.乃欲歸罪車輪摧
福有基.禍有胎.一朝産禍吁可哀
