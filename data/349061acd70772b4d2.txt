我貧每笑齊之斶.晚食雖甘未忘肉
梅肥尚餘風折綠.溟涬餐英命騷僕
藩籬剟彼羝角觸.送似玉堂如楚束
惡詩聊賦徐凝瀑.妙句飛來漱鳴玉
曾無導吏隨賈餗.坐遣跛奚委葵菽
茁芽勤視緣坡竹.期飫伯仁空洞腹
書腸膏腥士之辱.得魚不敢餉羊續
要知菜味勝山谷.步趨强顔髮曲局
盤有美茹無不足.陋矣王芻箋衛奧
