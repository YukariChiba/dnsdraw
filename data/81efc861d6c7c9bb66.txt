客子遠羈棲.天寒夜幽獨
擁被薦孤枕.感嘆不自足
念與公平時.書卷共燈燭
事業志遠大.可但慕爵祿
騕褭頭不垂.果此先噴玉
駸駸官職場.意氣已神速
我方坐困苦.一命綫相續
盜雖哀王粲.屢作碪上肉
屋廬化飛烟.瓶盎無儲粟
豈不鄰北阮.分者誰半菽
今兹尋友朋.慚甲生面目
波濤歲云暮.正作垂翅鵠
公無遂獨笑.忍聽窮途哭
