先生在荷峰.此日賦泉石
及今又重午.領客酌蓮碧
教雨落九垓.隨地成廉澤
師友係天倫.豈必同過客
孔孟與曾顔.日月照不息
袖香拜鄒魯.歷歷撫遺跡
沂水并尼山.雩壇儼如昔
晞髮濯我纓.埃溘盡湔滌
歸來見佳吟.轉覺肝膽易
此事不得再.此日良可惜
自憐飲食身.猶受氣形役
何當坐百原.一嘯脫塵屐
