貴出賢王裔.宗連母后因
秋容漱毛骨.春色照簪紳
報國忠誠著.驚人句法新
慣看青禁月.屢夢玉關塵
博古知無敵.窮經亦絕倫
後宵通七夕.今日是生辰
佳氣凌湘浦.非煙壓楚闉
綠醽浮白螘.綺席繞花輪
壽綴諸天獻.詞容野客陳
不凋蟾窟桂.難老海山春
已作瞻雙闕.行看據要津
功名先入手.圖畫在麒麟
