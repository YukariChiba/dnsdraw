高高歷山.有黍有粟
皇皇大舜.合堯玄德
五典克從.四門伊穆
大道將行.天下爲公
臨下有赫.選賢用能
吾皇則之.無斁無逸
綏厥品彙.光光得一
千輻臨頂.十在隨蹕
大哉大同.爲光爲龍
吾皇則之.聖謀隆隆
納隍孜孜.攷攷切切
六宗是禋.五瑞斯列
排麟環鳳.披香立雪
四夷納賮.九圍有截
昔救世師.降生竺乾
壽春亦然.萬年萬年
