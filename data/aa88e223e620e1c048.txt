有叟有叟.居岳之室
忽振金湯.下彼巉崪
聞蜀風景.地寧得一
富人侯王.旦奭摩詰
龍角日角.紫氣盤屈
揭日月行.符湯禹出
天步孔艱.橫流犯蹕
穆穆蜀俗.整整師律
髯髮垂雪.忠貞貫日
四人蘇活.萬里豐謐
無雨不膏.有露皆滴
有叟有叟.無實行實
一瓶一衲.既朴且質
幸蒙顧盼.詞煖恩鬱
軒鏡光中.願如善吉
