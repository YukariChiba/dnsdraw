漢兵咸陽未休舍.楚王長歌到戲下
項伯夜入張良營.沛公倉皇出城謝
自言戮力共攻秦.不意入關成此勳
閉關籍民備他盜.盡封府庫待將軍
項莊拔劍項伯起.漢楚興亡在今爾
鴻門壯士斬關來.慷慨一卮誰懼死
君不見秦亡鹿走驪山傾.四方盡起諸侯兵
龍顔隆準泗上長.天之所授誰能爭
英雄肯落他人手.獨遣謀臣談辯口
君王間道却歸來.滿地秋聲鳴玉斗
