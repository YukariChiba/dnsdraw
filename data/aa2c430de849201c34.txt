停雲思何長.伐木夢苦短
飄摇乘風來.倏霍摶沙散
匪今我獨黯.自昔客屢嘆
之子曷云戾.微陽逼候炭
囚山對線景.汲井共清盥
玉露泚金莖.水泉流藻翰
方竹桂芳襲.未覺枳栖遠
仰天鏡其團.一弛弓向半
書堂渴吾伊.佇立了瑟僴
子如飛鴻漸.我如禁門鍵
天寒柳無枝.指直不得挽
歸來翫題墨.寂寂瞇雙眼
