曰予視賊壘.雨且二十日
山行屢顛仆.泥行馬沒膝
火攻未可施.諸軍睨空碧
小醜膽氣粗.亦有砲與石
持榜以招之.貸命續糧食
彼謂一下山.求活豈可得
使君廉且慈.眉攢咽爲塞
未必皆凶徒.脅從十有七
暴露數月矣.武將正憤悒
合圍焉肯退.但欲事鏖擊
天意不肯晴.詎不念冤抑
渠魁謀遁逃.所幸已就執
焉得遂兩解.曲赦與抆拭
