虛名誤長者.邂逅肯經過
所操十餘篇.浩蕩决江河
側身朝市間.樂少悲慚多
文章舊所好.久已廢吟哦
開編喜有得.一讀瘳沉痾
裹飯北城陰.永懷從晤歌
又欲及歲晚.空堂掃絲窠
稍出平生言.道藝相琢磨
忽隨雁南飛.當此葉辭柯
去去梨嶺高.想見青坡陀
黄花一杯酒.爲壽樂如何
微詩等瓦礫.持用報隋和
