終歲辛勤農在野.邊頭亦聞軍茇舍
指揮郡縣催輓輸.兼伐葦蒲收檿柘
諸將但思弧矢利.教我力耕誰暇議
兵多食少將奈何.請君往問司徒銳
秦人鑿渠開陌阡.坐臨關東常晏然
當時列國豈知此.楚王內府藏三錢
何須飛來黄鵠語.吾已得於褐之父
紅花堰廢今百年.不復秋成頌多稌
君看初未作此陂.夏無暑雨民怨咨
鍤聲殆合桑林舞.千夫斸荒汗如雨
道旁笑指堰復興.他日飽食勿忘今
