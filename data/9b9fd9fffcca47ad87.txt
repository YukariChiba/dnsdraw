春風東來幾萬里.相送入關如有情
灞陵原邊柳條暗.咸陽橋畔桃花明
自古恨別此兩處.十千美酒瑠璃傾
日落未落車馬動.子規滴血壯士驚
行哉使君負膽氣.蜀道雖險心常輕
是時門前大桐樹.爛漫紫萼啼流鶑
弟兄同懷不可見.應亦夢覺嗟遠程
太白山前一尺雨.桑下問蠶田問耕
郡城夜開百姓喜.喜從迢遞壺漿迎
