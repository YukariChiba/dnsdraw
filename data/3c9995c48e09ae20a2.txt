鑿冰添硯水.燃幹發梅花
踏破霜苔逕.燒紅雪樹槎
閉門風愈怒.送客日將斜
寒甚酒無力.閑多道有芽
楮衾眠不暖.葦壁破難遮
他日瑶臺上.流傳仙子家
風箭射壁縫.寒稜入被單
幽棲悄無夢.神思靜常安
紙帳懸冰簾.霜華結玉盤
窗外竹敲竹.壇前旛動旛
青燈寒燄短.紅炭冷灰殘
暗香何處梅.徹夜相檀欒
