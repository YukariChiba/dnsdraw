侍從西湖宅.安閑近水心
門開春郭靜.橋度野池深
山翠連龍起.雲樓學虎臨
芙蓉通遠渚.槐柳步回陰
盛業歸宗匠.斯文並古今
典謨存大雅.金石振餘音
疇昔留藩管.江淮擁带襟
雍容平宇宙.瀟洒在園林
玉富淵難測.仙癯鶴可尋
步趨垂雜組.言笑響鳴琴
補衮心無替.彈冠迹未沉
于今幽興極.正可辨清吟
