大門江南英.詩名重當時
兒時得其藁.同輩争誦之
不及拜諸門.常恨生苦遲
只今諸孫子.籍甚皆能詩
大篇每投我.孰非黄絹辭
我詩不成句.落筆爲衆嗤
如人食土炭.嗜好終不移
君何獨賞味.與衆真異馳
相望巷南北.不面令我思
歌聲亦若哭.此意誰當知
阿大一門傑.相爲塵外期
風流竹林會.應許仲容隨
