商飈吹菰蒲.船官雙停槳
中有陳太丘.堂堂道彌廣
容我拜牀下.凛然增妙想
碧洞名家兒.侍立資開爽
取琴爲我彈.襟懷自恢朗
蘭芽弄徽絃.巖谷發佳響
迺翁琮璧姿.風氣日豪上
一言犯台鼎.放逐金波漲
郎君翠眉低.沉憂雜悲壯
滄海連三山.攫醳共消長
生雛有如此.十年違色養
推手且罷休.夕嵐横莽蒼
