有虞有宋雙重華.兩聖一心民一家
綠針刺水農事起.重華愁早從此始
黄雲登場萬寶秋.重華對天失却愁
二十八年臨玉座.太半光陰愁裏過
天顔憂喜丞相知.常平使者陳便宜
倡爲社倉首建溪.旴江吳札承君師
伯霜仲雪發爾私.支奇虐魃手莫施
活幾侲子幾凍黎.詔子文孫孫又子
箇是重華聖人意.無論十世百千世
