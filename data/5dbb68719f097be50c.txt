目前無異草.徧界絕遮攔
域中日月斬新.方外乾坤獨露
直得龍天釋梵.動地雨花
妙德空生.目瞪口呿
行棒行喝.拈放一邊
雲月溪山.放過一著
一處透.千處萬處該通
一機明.千機萬機圓轉
碧巖不離此處.此處不離碧巖
攝大千於毫端.融芥塵於剎海
含花鳥過.抱子猿歸
湛寂凝然.應真不借
萬卉正資和氣力.碧巖先發一枝香
