聖主久臨御.戢戈息生靈
狂胡犯天紀.躍馬捨虜庭
四海漲烽烟.白晝亦晦冥
不惟師無名.豈有間可乘
大將失經略.淮壖氣如蒸
虜騎犯和州.采石勢不勝
登壇刑白馬.意氣甚憑陵
朝廷頗憂虞.眾心若摇旌
誰知肘腋禍.自彼蕭牆興
皇天相我多.一失遂有能
黔黎賣釵釧.果見酒價騰
坐收不戰功.宵旰今已寧
宸章粲星斗.蜂目見丹青
行行若死然.此亦不足稱
誰云暴無傷.以茲庶可懲
