官艫客艑滿淮汴.車馳馬驟無閑時
豈有餘力事棟宇.後園荒草長離離
朱侯下車百職舉.亦治宴豆頻遊嬉
梁冠爵弁各得禮.道路溢譽亡高卑
因隙作堂名四照.虛光轉納娥與羲
面面懸窗夾花藥.春英秋蕊冬竹枝
射堋寬闊習武事.鏡沼清淺吹文漪
侯之此意寧自樂.夷情勞士俱忘疲
後來出口勤洒掃.莫作廐埒生蒿藜
