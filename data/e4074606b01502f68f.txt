東京數人物.矯矯稱袁公
經綸有能事.早歲初未逢
何許結蓬茅.草樹風淅瀝
幽夢寄一椽.暮雪深幾尺
平田已無路.况復知公門
人言公苦寒.謂死寧當存
鳴騶入空谷.暖律破寒沍
豈伊逢異人.天實起僵仆
漢明號賢主.杖擊無名郎
冤囚我自理.微緒渠當昌
摩詰亦可人.六幅寫奇事
浩蕩懷遠圖.徘徊有佳思
炎天掛空壁.一洗毛骨寒
意豈在冰雪.高風薄雲端
