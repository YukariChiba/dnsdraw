將軍北伐辭前殿.恩詔催排苑中宴
紫陌驚塵中使来.青門立馬群公餞
繡旗雜沓三十里.畫鼓敲鏗五千面
行營暮宿咸陽原.滿朝太息傾都羨
天聲一震胡已亡.捷書奕奕如飛電
高秋不閉玉關城.中夜罷傳青海箭
山川圖籍上有司.張掖酒泉開郡縣
還朝策勛兼將相.詔假黄鉞調金鉉
丈夫未遇誰得知.昔日新豐笑貧賤
