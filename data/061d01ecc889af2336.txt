祝融擲火驅六龍.火輪吐焰燒長空
彤雲掛樹凝翠歇.九根灼爛紅爐中
黑菟喘嘯風不起.紫蛟嗔卧潛幽宮
燕然山高倚絕壁.下有凌陰厚千尺
阿誰琢雪開瓊花.貯向玉壺寒照骨
層冰底下浴蠶蟲.口吐繭絲成五色
冰姿入火熱不焦.那識人間爍金石
蒼生病暍死道途.左擁右扇喚不甦
願化冰蠶作冰繭.上天下地成冰壺
