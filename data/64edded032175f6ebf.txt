岷峨一綫江濫觴.意行萬里無留藏
五湖洞庭洑熊湘.衡嶽巋然鎖其旁
離堆砥柱屹相望.湍流橫潰不得狂
挽回斷港濟絕航.一齊衆楚勢莫當
三芝五餌別有方.狂簡痼疾濱膏肓
天遣奔波赴洄湟.回視坎井足跳梁
三浴薰之驚望洋.一語咽口成周章
昨夜太白垂光芒.皎然松柏凌雪霜
向來十襲一瓣香.再拜斯文壽無央
願回帝力超羲皇.無懷大庭還我鄉
