我離蜀山來.赤日走東州
奇峰作眼想.一過神已留
翩翩宋公子.新詩藹風流
丹青見新韵.瀟灑出林丘
依微萬里遙.曠明一雨收
高雲杳褰開.縞日明華秋
風裾映山青.眇眇行李幽
得非送將歸.色有離別憂
念我山海癖.鍼砭不爲瘳
目看孤鴻飛.心已麋鹿游
吾兒能扶犁.此幘便可投
勿言尺寸許.是中有菟裘
