春陽入花骨.疏葉皆昌豐
蓬山足松檜.不作倚市容
小桃三四花.擢秀冰雪中
頩顔澹無言.綽有林下風
無人對清賞.似笑華髪翁
老來懶尋芳.掛杖無青銅
不知春色深.但怪風日融
頗聞西郊路.欲作朝霞烘
何須逐流水.有馬如游龍
騎驢哦新句.醒醉同一空
當年玄都觀.葵麥棲殘紅
却顧此幽絕.蕭然對繁穠
