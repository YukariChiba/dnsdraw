山上有佳木.春風抽新萌
勿縱羊與斧.條葉隨敷榮
山下有流泉.涓涓滴深清
勿投泥與沙.支派任縱橫
物爾人亦然.習與性俱成
位可望賢聖.教乃始孩嬰
五典敘千古.一編粹群英
屬辭不厭巧.立義不厭精
金玉二三子.源委諸老生
寒燈讀未竟.眵眼開雙明
惜哉書晚出.會使世盛行
價知貴洛紙.報愧乏齊瓊
