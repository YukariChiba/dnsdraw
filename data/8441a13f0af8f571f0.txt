畫師不肯傳風蝶.故作枯乾逞奇絕
清秋未合結繁陰.深戶何從灑飛雪
雪裏鴨兒苦耐寒.眠沙枕浦白雲團.黄蘆槭槭枝葉乾
江頭鳴雁恰飛起.恍如身到瀟湘間
瀟相洞庭雲水隔.山路坡陁斷行客
從來冬景畫已難.况有翎毛似崔白
已覺冰漫稻粱少.更疑水宿溪垠窄
生平有道付滄洲.今日床頭動行色
屏風主人家近遠.我昔曾過潯陽縣.田蘆野雁嘗親見
出門解榻定相逢.借我家鄉令對面
