歐怪褚妍不自持.猶能半蹈古人規
公權醜怪惡札祖.從茲古法蕩無遺
張顛與柳頗同罪.鼓吹俗子起亂離
懷素猲獠小解事.僅趨平淡如盲醫
可憐智永研空臼.去本一步呈千媸
已矣此生爲此困.有口能說手不隨
誰云心存乃筆到.天工自是祕精微
二王之前有高古.有志欲購無高貲
殷勤分付薛紹彭.散金購取重跋題
