翠華東南來.奎聚屬吳域
分王百餘年.靈光赫天德
龍文發南源.圓書粲東壁
誰折天罅開.猝忽正氣泄
剖藏發金櫃.抉藴破石室
籤怕逐汗牛.至珍去遐絕
我欲然藜人.四庫亦赤立
細人慕所愛.但嗟珠玉翼
君子爲道謀.惟憂孔孟北
風氣日已趨.南強變金革
周禮吾能言.欲徵恐無籍
落落星向晨.後生當努力
