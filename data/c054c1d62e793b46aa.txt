饑蟇緣雲吞嬋娟.徑圓千里虧一邊
何年吹缺墮九地.更復幾時飛上天
不悟素爲明所誤.削地更無開拓處
遂使騎鯨汗漫歸.擬斫婆娑鏡中樹
又疑白玉樓居大手筆.喝得倒行輪半仄
至今弗作玻璃聲.猶自錚錚作金石
不然十連酬賈難.怒髮凜凜衝其冠
歸來寒芒耿夜闌.亭亭小試龍文看
半規朣朣儘分曉.團團如漆知多少
是中觀德又觀空.缺處何曾礙圓照
