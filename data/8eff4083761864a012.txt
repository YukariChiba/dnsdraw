胡兒倚劍摩崆峒.范陽兵火燒天紅
潼關失守大將死.鑾輿播遷岷峨中
貔貅兵甲照冰雪.戈頭盡是生民血
鯨海揚波魚鼈腥.中原盡作天山月
二公擐甲怒攙槍.極鬬軍前皆眥裂
食窮愛妾膏斤斧.愁蹙蛾眉氣如縷
花鈿寶髻誰復收.壯士相看泣如雨
霜刀抉齒肉未寒.再造皇家有英主
雄心義骨填溝壑.不得生榮肩李郭
論功初入鸛鵲樓.圖形已入麒麟閣
