作亭名逍遥.此理誠不虛
寬於一天下.原憲惟桑樞
况我卜清曠.風雨庇有餘
方池容瀲灧.小徑足縈迂
花木頗窈窕.松筠亦扶疏
鳴蛙送鼓吹.好鳥來笙竽
可琴亦可咏.可飲亦可娛
盤雖無下筯.賓食亦有魚
恢論或申旦.隠几忘移晡
困來展足眠.醉倒從人扶
率爾但付暢.因煩而領無
鄴侯三萬軸.方朔五車書
棄置復棄置.任自相賢愚
無妨吾逍遥.此樂誠何如
