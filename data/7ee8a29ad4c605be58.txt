少卿令德公.不肯入州府
種花養風煙.藝木蔭庭宇
了無適俗韻.真可與晤語
永懷君詩句.凈洗我塵土
如何百里問.此秘欠未覩
今晨款荆扉.老氣壓方虎
新詩疾雨風.妙字列行伍
華宗有后山.句律嚴七五
豫章乃其師.工部以爲祖
君方討淵源.奚啻窺牖戶
我貧無一錢.不敢學農圃
空餘數卷書.腸腹自撐拄
