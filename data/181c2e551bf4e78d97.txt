畫工亦無數.好手不可遇
非是畫事難.難得畫中趣
况寫佳士照.又不比行路
莊生頗工此.爲我掃尺素
儼然山澤臞.詩肩瘦鳬鷺
老色雖上顔.庾塵莫能污
生畫甚迫真.餘子等孩孺
得錢散酒家.無心問婚娶
醉被風雪欺.術招鬼神妬
長安多貴人.朱門富紈絝
使聞生之名.當即懸金募
我貧亦如生.正以詩窮故
一畫博一詩.兩手相分付
