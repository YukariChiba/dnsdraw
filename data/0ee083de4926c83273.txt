雙蓮亭上送行客.菡萏清香散秋色
野興斷山雲片高.孤影澄江月華白
希聲險絕堪誰知.大道機存曾未可
縱闢天常立下風.安教類變叢流火
君不見梁兮闔國難滯留.千古遺恨空悠悠
君又不見魏兮小桂生寒翠.一花對雪開無休
微禪亦並聯芳駕.德星文星仰蕭灑
物外情深不等閑.環中趣别非輕捨
相訪從容爲我言.屈指多求更何者
