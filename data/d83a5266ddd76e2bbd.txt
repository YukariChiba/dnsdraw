於人無舊新.相見常爲歡
本不作崖岸.中亦非斷刓
賓僚自了事.縣邑無曠官
豈惟競勉力.退亦絕閒言
觀者以爲稀.不自知其然
吾聞西方說.夙世常有緣
將此會中人.厚德無讎怨
文人諱異術.且以儒事論
孔聖不可及.孟氏固所尊
軻云創業易.成功則在天
乃知古今士.無有能與賢
達人同衆人.不肯妄自專
