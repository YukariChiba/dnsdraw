阿旦東山著乾坤.十雨世界三登村
阿安東山著一身.白雲保社明月鄰
此山祗合館此客.千載阿誰敢爭席
趙侯玉立隆準孫.洗空凡馬追古人
千山萬水略行徧.一錐卓住東洋岸
東洋山麓東復東.築堂折簡招兩公
倒提北斗酌銀漢.靈山作樽江作鍾
浩歌小袖經綸手.笑與兩公舉天酒
東山今屬趙家莊.敬請兩公遷別鄉
