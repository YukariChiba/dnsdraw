衆萬欣有託.我興渺無依
軻雄去則久.道論何其衰
味薄成抱惡.時趨化心低
豈謂杳莽中.有子相嬉嬉
君乃柏下苓.我乃松間絲
河關兩值遇.綢繆竟天姿
直我我即敬.曉我我自思
如何萬里舟.忽去不可維
頻變覺情易.人遠中自移
持杯動孤影.秋風又凄其
去日懸幾許.重來傍衰遲
渾渾皓首交.願言固來茲
