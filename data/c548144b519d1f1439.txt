臨高臺.高臺迢遞絕浮埃.瑤軒綺構何崔嵬.
東彌長樂觀.西指未央宮.赤城映朝日.綠樹搖春風.
旗亭百隊開新市.甲第千甍分戚裏.朱輪翠蓋不勝春.
錦衣晝不襞.羅幃夕未空.歌屏朝掩翠.妝鏡晚窺紅.
為吾安寶髻.蛾眉罷花叢.狹路塵間黯將暮.
物色正如此.佳期那不顧.銀鞍繡轂盛繁華.
君看舊日高臺處.柏梁銅雀生黃塵.
