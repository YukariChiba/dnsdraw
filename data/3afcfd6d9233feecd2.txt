執友驚淪沒.斯人已寂寥.新文生沈謝.異骨降松喬.
北部初高選.東堂早見招.蛟龍纏倚劍.鸞鳳夾吹簫.
曆職漢庭久.中年胡馬驕.兵戈闇兩觀.寵辱事三朝.
蜀路江幹窄.彭門地裏遙.解龜生碧草.諫獵阻清霄.
頃壯戎麾出.叨陪幕府要.將軍臨氣候.猛士塞風飆.
井漏泉誰汲.烽疏火不燒.前籌自多暇.隱幾接終朝.
翠石俄雙表.寒松竟後凋.贈詩焉敢墜.染翰欲無聊.
再哭經過罷.離魂去住銷.之官方玉折.寄葬與萍漂.
曠望渥窪道.霏微河漢橋.夫人先即世.令子各清標.
巫峽長雲雨.秦城近鬥杓.馮唐毛髮白.歸興日蕭蕭.
