相逢不用蚤.論交宜晚歲
平生易諸公.斯人真可畏
見之三伏中.凜凜有寒意
名下今有人.胸中本無事
神物護詩書.星斗見光氣
惜無千人力.負此萬乘器
生前一樽酒.撥棄獨何易
我亦奉齋戒.妻子以爲累
子如雙井茶.衆口願其嘗
顧我如麥飯.猶足填饑腸
陳詩傳筆意.願立弟子行
何以報嘉惠.江湖永相忘
