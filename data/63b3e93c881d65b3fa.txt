屈二指兮郎罷九秩.雖則九秩兮髯猶如漆
梁之郊兮黍稷櫛櫛.父曰兒歸兮吾督汝銍
加六算兮聖善九旬.雖則九旬兮髪猶未銀
汴之水兮魴鯉鱗鱗.母曰兒歸兮我甘汝珍
夫婦偕老兮古無此比.父母俱存兮今誰其擬
祿養于南兮云胡不善.汴梁言還兮晝錦樂只
二老有子兮又有孫.壽且康兮施及後昆
逮老及彭兮永貞厥根.澤詩薰書兮益大寧齋翁之門
