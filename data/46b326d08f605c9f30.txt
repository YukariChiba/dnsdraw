蕭灑不羈性.本自出塵埃
棄去萬物累.健翅天地回
白髮朱省郎.巀嶪稱高才
春風如故人.昨日天涯來
置酒畫堂晚.勸我白玉杯
調笑脫俗態.高談若風雷
歸來碧窗靜.殘照寒徘徊
豈知丈夫志.力劈青雲開
孤坐淚橫臆.慷慨無良媒
世事如轉蓬.竟日千萬回
捩翅凌赤霄.欲拉高山摧
誰可料前途.使我孤心哀
