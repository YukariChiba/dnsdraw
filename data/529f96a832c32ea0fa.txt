嫩草如煙.石榴花發海南天.日暮江亭春影淥.鴛鴦浴.
畫舸停橈.槿花籬外竹橫橋.水上游上沙上女.回顧.
岸遠沙平.日斜歸路晚霞明.孔雀自憐金翠尾.臨水.
洞口誰家.木蘭船系木蘭花.紅袖女郎相引去.游南浦.
二八花鈿.胸前如雪臉如蓮.耳墜金鐶穿瑟瑟.霞衣窄.
路入南中.桄榔葉暗蓼花紅.兩岸人家微雨後.收紅豆.
袖斂鮫綃.采香深洞笑相邀.藤杖枝頭蘆酒滴.鋪葵席.
翡翠鵁鶄.白蘋香裏小沙汀.島上陰陰秋雨色.蘆花撲.
