山園有佳樹.生處本同枝
客土何年異.孤根兩處移
西栽種嶺下.東植霅溪湄
君壯方逢世.吾衰久忤時
丘園甘寂寞.門戶倚扶持
乘障能名著.參籌婉畫奇
平生境雖順.末路數終奇
屢厄梟鳴暴.仍遭馬踶危
客魂翔寓里.旅櫬出京師
鴈澤羈孤影.鴒原躑躅悲
殫予暮光景.恤汝衆孤婺
臨穴萬行淚.九原知不知
