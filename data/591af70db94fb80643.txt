關河落落孤鴻飛.燕然山南霜草齊
邊笳戍角自悲壯.千里不聞邊馬嘶
刁斗夜急虎帳静.皎皎隴月臨牙旗
轅門柳色壓毳幕.鐵甲十萬真熊羆
少年公子身許國.請佐帷幄辭龍墀
屯雲漸對白玉斝.密雪欲犯黄金覊
晚風蕭蕭近昜水.想見懷古當傾曦
連城笙鏞斷羽檄.往往横槊多新詩
雙輪稍蹉隔前坂.轉眄各在天一涯
吳鈎錦帯豈足贈.寄聲但有長相思
