峻極乾蒼蒼.班移自混茫
勢臨坤軸斷.根入海濤殭
屹立踰千仞.孤標冠四荒
興雲山近泰.出日谷連暘
絕墳于斯勝.煩襟到此涼
山經終寂寂.祀典謾煌煌
岩黑驪龍睡.煙清來鳳翔
藏書陋羣玉.中瑟小空桑
禹載無遺跡.秦碑有舊章
乘輿曾直上.鞭石宛居傍
在昔初遷鼎.當時異省方
縱心師誕妄.恃力逞强梁
儒學微言絕.神仙怪說彰
錫符尊德水.留識著吾漿
豈念思王度.惟期至帝鄉
齋男何杳杳.秋祝自琅琅
詎得三山藥.翻同一國狂
八神寧爾福.二世果斯亡
始禍聞陳涉.遺書見子長
龍興成大定.虎噬免交攘
往事真塗炭.寒心劇刺芒
自從茲滅國.誰復此祠陽
冤毒疑淪髓.凋殘競沐瘡
鑒宜觀夏后.道合慕陶唐
聖世踰三代.明君掩百王
朝廷隆盛禮.簡冊耀休光
運契千齡統.歌喧六達莊
古今稱治理.夷夏共瞻望
洪化周無外.羣生洽太康
東民休望幸.端拱德芬芳
