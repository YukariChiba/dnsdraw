劍州古要害.重門搤開闔
隄防兩川地.喉吭此呀呷
在昔禦狂寇.如朽施巨拉
時平付良守.一與公論合
政成治東圃.於焉解賓榻
予方錦官去.邀我置壺榼
縱步車馬休.舉目蒼翠匝
攄懷談笑喧.傾車潺湲雜
不春亦芳菲.匪風自蕭颯
主賓飲興豪.量海川酒納
貳車臺中舊.題詩謂予盍
默默極佳處.茲俗何以答
