石頭非人力.翠壁百仞高
上盤巉巖雲.下激涌湧濤
攀躋猿猱苦.游涌魚鼈勞
乃知百萬師.未易損一毛
混茫有開鑿.形勢豈一朝
太古至德世.斯民各逍遙
艱難非所嬰.秦漢仍寂寥
發揮自孫氏.力控劉與曹
基業何崔巍.謀謨亦雄豪
龍蟠與虎踞.勢足萬古牢
德義苟不修.忽焉亡其操
繽紛不一姓.氣象何蕭條
往者游獵區.盡爲黍稷苗
前事不可忘.後來鑒孔昭
客行倦煩促.勝槩愜所遭
眇然抱幽想.慷慨成鬱陶
古人若騰波.逝者日已滔
壯觀誰與論.悠悠背行舠
