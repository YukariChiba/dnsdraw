余家久住山.早已離城市
草屋有三間.一間長丈二
一間安葛五.一間塵六四
余家自內房.終日閒無事
昨因黑月二十五.初夜飲酒醉.兩人相渾雜.種種調言氣
余家不奈煩.放火燒屋積
葛五成灰燼.塵六無一二
有物蕩淨盡.惟餘空閑地
自身赤裸裸.體上無衣被
更莫憂盜賊.逍遙安樂睡
一等被火燒.同行不同利
