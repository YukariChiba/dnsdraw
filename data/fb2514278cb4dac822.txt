終過盟津書.分明夢不虛.人從清渭別.地隔太行餘.
賓幕誰嫌靜.公門但晏如.櫑鞞幹霹靂.斜漢濕蟾蜍.
追琢垂今後.敦龐得古初.井臺憐操築.漳岸想丕疏.
亦翼鏗瑉佩.終當直石渠.此身多抱疾.幽裏近營居.
憶漱蘇門澗.經浮楚澤瀦.松栽侵古影.葷斷尚芹菹.
語嘿曾延接.心源離滓淤.誰言姓琴氏.獨跨角生魚.
