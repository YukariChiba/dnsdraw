書生次舍先菜把.迺有甘肥來筯下
今日之羊我爲政.屬饜敢忘分甘者
府公寬容蓋代豪.憐我詩窮仍老饕
卧沙九肋匕不筯.出甑嫩顫如花糕
即今野飯山棲地.食指屢動饑涎墜
穀城明府府公似.割鮮庸繼臺無饋
食神黄媼喜欲顛.一夜搜詩不得眠
將軍問腹汝見負.世用官業俱茫然
論情少須分袂處.未敢徑指房山路
餓鷹得飽遽颺去.政恐陳登輕呂布
