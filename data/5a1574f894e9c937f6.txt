人趣可學道.乃爲婬事苦
生那落迦中.方無婬欲樂
衆生如犛牛.愛此貪欲尾
異哉兩童子.藕花中化生
對天龍鬼神.作大師子吼
我若從今始.起於貪欲心
是則爲欺誑.十方一切佛
以是因緣故.證色身三昧
我亦于今日.復作師子吼
若從今日始.不斷貪欲心
是則爲滅絕.十方三世佛
願如二大士.持心等虚無
太虚有殞壞.衆生界有盡
我此願不盡.稽首平等慈
廣大同體悲
於刹刹塵塵.證我作是說
