成均冷坐窮吞紙.額叩龍墀濱九死
背負琴書偶生還.賴有春風滿故里
故里渺居天一隅.因仍蔓草不堪除
多謝先生肯遊刃.號令雷霆一掃驅
舊弊忽消新慶長.老稚相携紛擊壤
坐使牛蹄一泓中.九萬共摶羊角上
只恐朝廷急英雄.割雞不用煩屠龍
政須太山來壓卵.金闕喚回小令公
陋巷嗟余空四壁.餓死平生無枉尺
知音今有昌黎公.玉川得卧三竿日
