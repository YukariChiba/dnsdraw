溫台萬丘壑.走遍成重胝
佳山落床頭.咫尺反不知
我聞野老說.山乃神所移
蓬萊本三峰.一峰今失之
上干雲霓秀.下壓鰲背欹
夜半見海日.紫暈開咸池
魑魅看老木.狂鼯向人啼
危亭無遺棟.絕壁無舊題
夫子勇我過.竦身敢獨躋
我病不能從.夢寐常追隨
秋風海上來.霜清鱸正肥
行尋越溪鞅.肅此塵外鞿
