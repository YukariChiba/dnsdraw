無伏無臘壺中天.不煙不火壺中仙
壺天固自遠世界.壺仙還自結世緣
昨夜壺公山外望.壺公駕鶴隨仙仗
逃身下降唐謫仙.襲姓前生漢丞相
四時之氣春爲沖.誕彌况在春之中
一段乾坤奇特意.三朝文學老成風
通守通班蓋其寓.澤民致主酬吾素
收拾平生塵外遊.追尋疇昔壺中去
春秋過隙了不知.甲子循環浩無數
