仙伯兮逍遥.共騎鶴兮雲霄
西弱水兮東瀛洲.超然變化兮不可以留
農之田兮瘠田.仙弭節兮憫此民而勿去
白雲橫兮翠微.石室幽幽兮宜而燕娛
一竇之泉兮不溢不枯.仙顧而樂兮黄鵠翩其來歸
有龍蟄兮於寒泉.潜而飛兮遥天
仙吹簫兮擊鼓.老農酌醑兮互起舞
仙馭飛龍兮四郊甘雨.旱不爲災兮年穀屢豐.我民敬恭兮蒙仙之澤無窮
