君不見邪見非邊不離邊.顛倒分別亦非緣
自心非心念非念.常來常去實無遷
猶若金剛難沮壞.諸佛用此作金堅
世人稱譽涅槃妙.余道生死最深玄
即是無生之上忍.又是摩訶無礙禪
正士由心於是定.不爲八風之所牽
天樂之在無心戀.小小財色豈能纏
隨逢苦樂心無變.永別憶想忘憂煎
虛心無人無我所.任性浮沈如似顛
實照常法知無定.知法無性號爲賢
行路難.路難非空亦非有
有無雙遺兩俱存.俱存無遺亦無受
