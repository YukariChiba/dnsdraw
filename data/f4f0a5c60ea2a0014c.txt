少時喜節物.常恨春來遲
而今新年至.懷抱不勝悲
兒童薦椒酒.未飲增長欷
陜洛果何罪.半世戎馬嘶
坐令冠盖流.星散鳥擇棲
回頭望鄉國.淚雨秋悽悽
我公關中豪.志氣青雲齊
誓當剪豺狼.不復問狐狸
夫何丘壑間.從事酒與詩
煙塵要一掃.櫜弓卧鼓鞞
天下維泰山.置器安不危
廓廓大丈夫.功勳千載奇
