岡湧金沙來幾里.貼天衮衮白雲裏
雄峰健隴四奔馳.每每囘顧慈溪水
慈溪慈溪孝名美.即天之經地之義
子思不知萬物我發育.推與聖人自固蔽
己自固蔽禍猶小.固蔽後學禍甚大
孔子沒近二千年.未有一人措其愆.汩汩昏昏到今日
所幸慈溪却不然.灼見子思孟子病同源
不得已指其蔽.寫出世所不傳
大道蕩蕩而平平.聖訓至明至坦夷.一無荆棘相維纏
學子首肯斑斑焉.靜明莊敬非强參
學者多覺近二百.事體大勝於已前
學徒轉相啟告又未已.大道行乎詎非天
