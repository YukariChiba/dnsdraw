歷亂百憂心.漂零一涯天
讀禮不盈尺.眼萎坐自憐
君來訪安否.春風柳吹綿
篝燈語平生.惝恍夜不眠
那知歲月度.但怪冰雪堅
感君懷親意.使我淚貫泉
高堂急榮養.躬耕恨無田
筆端日五色.氣壓諸生前
聖門要鑽仰.至味研簡編
經綸出緒餘.文字忘蹄筌
他年閒擊竹.妙契琴無絃
此時一瓣香.竟爲何人然
江湖多北風.懷哉歸袖翩
刮目看奮飛.此道更著鞭
