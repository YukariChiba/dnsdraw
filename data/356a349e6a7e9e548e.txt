西風吹淨汀洲明.蕭蕭雨荻霜蘆聲
江山幻出琉璃屏.誰歌謫傅琵琶行
三更月滿十二城.夢超弱水登蓬瀛
九派水.九叠山.水水山山錦四環
綠羆玄猿守朱闗.雪鶴舞影石臺乾
瑶樹琪花不可攀.花上結子千歲慳
花子錯落魚鱗斑.踐幽濟勝清肺肝
回首空睨雙雲鬟.蘿香點漬衣袂寒
不覺罡風吹倒還.瓊跳璧濺鳴珊珊
