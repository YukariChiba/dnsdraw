三五二八月如練.海上天涯應共見
不知何處玉樓前.乍入深閨玳瑁筵
露濃香逕和愁坐.風動羅幃照獨眠
初卷珠簾看不足.斜抱箜篌未成曲
稍映妝臺臨綺窗.遙知不語淚雙雙
此時愁望知何極.萬里秋天同一色
靄靄遙分陌上光.迢迢對此閨中憶
早晚歸來歡讌同.可憐歌吹月明中
此夜不堪腸斷絕.願隨流影到遼東
