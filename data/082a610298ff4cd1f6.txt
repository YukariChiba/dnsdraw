我其方玄英.君可劉賓客
年皆七旬近.相對詩眼碧
向來每過從.劇談動至夕
久別坐何事.蓬蒿翳荒宅
歸舟落孤帆.曾未踰信昔
空庭遲汛除.野徑缺鋤闢
便能致果饌.共此片時適
萍氏寬征譏.章甫復力役
尚可卜孟鄰.未至削孔跡
飄芳漸紛紛.晴巘正歷歷
此酒不快飲.憂抱何由釋
但願長窮健.縱無馬可策
徒步頃刻間.亦足奉良覿
