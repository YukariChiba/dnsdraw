皎皎中天月.團團徑千里
震澤乃一水.所占已過二
娑羅即峴山.謬云形大地
地惟東吳偏.山水古佳麗
中有皎皎人.瓊衣玉爲餌
位維列仙長.學與千年對
幽操人獨處.迢迢願招類
金颸带秋威.欻逐雲檣至
朝隮輿馭飆.暮返光浮袂
雲盲有風驅.蟾餮有刀利
亭亭太陰宮.無乃瞻星氣
興深夷險一.理洞軒裳僞
紛紛夸俗勞.坦坦忘懷易
浩浩將我行.蠢蠢須公起
