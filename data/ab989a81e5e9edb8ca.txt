雲根瘴滔天.萬疊如連環
峨峨一鏡中.綰結十二鬟
壇殿歲月古.敝石蒼苔斑
毛公已仙去.故物尚人間
羣胡射漢月.獵火焮百蠻
安知橘中樂.避世真商山
英英東陽孫.高情寄人寰
誅茅擇地勝.斬崖破天慳
開軒疊蒼玉.亂峰刻孱顔
循除繞羅带.淺溜鳴潺湲
意行雲共出.地坐草可班
興至亦乘桴.一簔臥滄灣
