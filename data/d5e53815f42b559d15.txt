夜夢鄱江清.曉踏鄱陽縣
雲濤著眼新.還疑夢中見
寒聲彭蠡合.凍色廬峰現
時方冬氣深.水縮川原變
連沙突堆阜.派港分組練
蕭蕭蓬鬢風.瑟瑟葭叢霰
奇觀信幽絕.領略殊未遍
何當烟艇高.載我行鏡面
二難今勝流.愛客移清燕
飲酣生泰和.語妙融交戰
衰遲百不堪.一快天與便
回筇晚霽中.路壓滄浪轉
波光似留人.隨裾蕩華絢
