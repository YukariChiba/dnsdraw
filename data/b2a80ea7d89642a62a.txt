寓居峰頂寺.不覺度炎天
山叟頻爲約.林僧每出禪
虛懷思往事.宴坐息諸緣
照像龕鐙暗.通宵磬韻傳
宴心資寂寞.琢句極幽玄
拾菌寒雲外.烹茶翠竹前
遠陰臨岳樹.清響落巖泉
僻道無來客.深秋足亂蟬
松風生井浪.溪雨長苔錢
自省浮塵世.終難住永年
徧遊曾宛轉.欲別重留連
明日東西路.依依獨黯然
