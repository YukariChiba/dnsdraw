嗟余仗節五寒暑.豈不欲歸迷歸路
天涯獲識我輩人.乃是三生林壑侶
病身不死頼公藥.僦屋無人因公戶
蕭然一身水上萍.惟公爲我北道主
前晨除書到里門.雖爲公喜惜公去
明朝欲別更悽然.誰爲我依有文度
公身方健供時需.人生富貴在遲暮
衣錦歸來定何年.我帆已落吳松浦
再見便作來生期.臨分哽咽不得語
