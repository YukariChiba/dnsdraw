折臂最小兒.骨聳顙微廣
弗說螺螄小.可以吞大象
那敢謂其然.且幸日稍長
顧似陶家郎.智識殊不爽
强令侍師席.跳踉繞函丈
胡能辨滋味.舍魚取熊掌
但見蔬菓列.攫取如技癢
嘉餽得虎臠.新獵出林莽
對之懶下箸.殺氣猶可想
呼兒食之既.睥睨尚來往
饕餮我所羞.跌蕩或稱賞
服猛豈渠能.過奬謝吾黨
深慚如敝帚.有誤千金享
