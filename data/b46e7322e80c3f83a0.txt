故老相傳爲秦檜.飛仙時立凍蛟背
疑是當年丫髻人.憑虛馭氣今安在
百千年樹見栽時.新承雨露入昭代
托根南極殿下生.巍巍直與天樞對
紛紛牛馬已成塵.露葉風枝今幾載
是時鸞鳳一來棲.梟狐不敢鳴妖怪
一朝名字動至尊.不見尊形空粉繪
多少黄冠盡白頭.依神正直人再拜
老榛何物敢干名.直根惟有蘇仙愛
方今南北同一天.孤標不見貞元會
