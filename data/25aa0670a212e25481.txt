聲殘玉笛梨花月.笑指驪泉浴香雪
宣來天駟玉花驄.醉僛金勒摇東風
阿環並轡微相顧.一點芳心倩鶑訴
五溪老奴侍鞍側.招摇先入華清路
行幸東西春復秋.那知憂樂兩相酬
朝元警蹕猶清道.胡馬長嘶出薊幽
猿聲霜冷巴山曉.錦襪遺香清渺渺
南內凄凉稀進御.海雲空闊蓬萊小
淚濕花容春雨餘.縱有丹青畫不如
