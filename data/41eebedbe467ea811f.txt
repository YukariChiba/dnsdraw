謝家能植藥.萬簇相縈倚
爛熳綠苔前.嬋娟青草裏
垂欄復照戶.映竹仍臨水
驟雨發芳香.迴風舒錦綺
孤光雜新故.衆色更重累
散碧出疎莖.分黃成細蘂
遊蜂高更下.驚蝶坐還起
玉貌對應慙.霞標方不似
春陰憐弱蔓.夏日同短晷
迴落報榮衰.交關鬬紅紫
花時苟未賞.老至誰能止
上客屢移牀.幽僧勞憑几
初合雖薄劣.却得陪君子
敢問賢主人.何如種桃李
