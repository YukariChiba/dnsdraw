獻歲發春陽.青煒煥城邑
羣公三朝暇.冠蓋如雲集
主人高陽老.饌客素豐給
開門陳壺觴.從使來者入
春盤具柔蔬.香稻進玉粒
高談劇傾波.縱飲甚啜汁
戰棋效軍實.度曲儷風什
歡窮罍不空.顧惜馳景急
東風卷初雨.泱漭天地濕
震雷動龍蛇.稍復離幽蟄
而我獨何爲.無聞既三十
人生行樂爾.身外非所及
