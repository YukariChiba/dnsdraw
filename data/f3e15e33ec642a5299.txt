滯凍釋陽淵.嫩和改陰囿
草色誰與媒.青青一何驟
美人振長袖.竚立傷年少
芳紅不少留.况乃飄殘照
飄零可柰何.四氣如環珂
白雲雖有反.不反亦已多
曲流傷直水.遠蔭無近柯
誰令天有漢.杳杳隔秋娥
桂林有秋色.洞庭有秋波
濯衣千仞溪.滌垢非悅眼
涓辰萬里遊.寧以霖雨緩
丈夫秉道心.摧挫志逾勉
豈如甘與橙.南北隨所變
大鵬擊逍遥.鷦粒有餘羨
嗜好非固殊.夫亦各所願
