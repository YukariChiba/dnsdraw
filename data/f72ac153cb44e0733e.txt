長懷烏衣遊.親姓何戚戚
吾曹乃其後.何不迨往迹
向來鴻雁影.曠若參辰隔
沉思不可見.佇立久悽惻
去年霜霰中.送别衢路側
今年冬風至.猶未見顔色
念我如楚囚.欲往終未得
倘能爲我來.不遠道里百
要觀衡茅下.有此座上客
新釀秋已熟.老菊寒尚拆
彌年心拂鬱.可以一笑釋
仍當戒後乘.聯翩載三益
