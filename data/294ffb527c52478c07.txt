君家嶙峋兩冰柱.黄塵漲天不敢汙
阿雲醉卧呼不譍.斷碑零落荒阡雨
君今去作火井縣.山中嬰兒待慈母
前日一旱不堪說.危喘僅存無半縷
祝君到官百不問.置酒先須酌田父
從來和氣致豐年.一笑能令粟盈庾
我方投犁學爲吏.人言未可紙上語
今人古人豈相遠.力行所知心自許
惟君可聞我可言.明日一尊黄鵠舉
