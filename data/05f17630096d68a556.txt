一元之氣天得清.推爲覆幬萬物生
四時之氣秋得白.推爲揫歛萬物成
清白爲德蓋如此.我公何獨取于水
水生于天落于秋.妙與萬物爲終始
公家清白世所無.俸餘僅有數卷書
歸與宴坐故溪上.此心洞與溪水俱
取譬于水公之迹.胸中公固有虛室
清白一自虛中出.清至表表白畫畫
上少能容下多嫉.更居以濁守以黑.始與造化相出入
