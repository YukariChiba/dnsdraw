泥行郭索其神全.枯枝獨抱吟風仙
細腰追逐相後先.畫眉雙棲鬭嬋娟
一鳴一止俱自然.老猴如鬼踞石邊
遊蜂何爲過其前.水禽伺魚雙眼穿
久而無得倦欲眠.鸜之鵒之高樹巔
俯視螳臂爲垂涎.之蟲不作名利牽
飲啄之外何所便.人生擾擾真可憐
笑談對面森戈鋋.王侯螻蟻俱埃煙
大年未可笑小年.世間唯有蟲能天
