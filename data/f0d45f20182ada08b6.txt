我如邊孝先.性愛日晝眠
眠眠曷能寐.愁思如湧泉
東風穆穆和.午影遲遲延
憂多首自旋.猶如瞰面淵
人皆喜春色.而我今猶然
叱奴啟南窗.欹枕望青天
浮雲來飄飄.飛鳥去還還
望眼無窮極.移卧窗之前
焉能夢栩栩.徒自腹便便
悠思慕范蠡.心形得兩捐
輕舟泛五湖.短棹鼓清漣
規矩不我制.所意成方圓
