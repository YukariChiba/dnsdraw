朱樓影直日當午.玉樹陰低月已三.光
膩粉暗銷銀鏤合.錯刀閑剪泥金衫.威
繡床怕引烏龍吠.錦字愁教青鳥銜.裒
百味煉來憐益母.千花開處鬥宜男.光
鴛鴦有伴誰能羨.鸚鵡無言我自慚.威
浪喜遊蜂飛撲撲.佯驚孤燕語喃喃.裒
偏憐愛數螆蛦掌.每憶光抽玳瑁簪.光
煙洞幾年悲尚在.星橋一夕帳空含.威
窗前時節羞虛擲.世上風流笑苦諳.裒
獨結香綃偷餉送.暗垂檀袖學通參.光
須知化石心難定.卻是為雲分易甘.威
看見風光零落盡.弦聲猶逐望江南.裒
