天地忽晝晦.四山潑墨濃
而我行其間.宛如所翁龍
大風吹倒人.欲避無所容
有翼不得張.狂走急雨中
數里乃一息.如出鮫人宮
老樹道邊拜.疑我行雨工
過午上五嶺.攀緣入青空
仰視萬山巔.有氣如炊籠
下視田間白.云此鋤田農
茲行豈不苦.奇觀亦已雄
惜哉如此山.不與曉景逢
不曉韓吏部.登華哭途窮
