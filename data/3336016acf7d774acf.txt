浪多年二十.是事弗如之
老我初登第.聞君早解詩
風霜懸齒頰.錦繡簇肝脾
才是通漫刺.誰非獻屈巵
貴人遺世患.寒士扼時危
道泰官猶冷.身窮氣未衰
雖無間屋妾.已有肯堂兒
村擬茅齋卜.山將畫卷隨
賀成良匪易.裒益復奚疑
歲稔田收倍.秋凉渚汎宜
定應爭倒屣.不惜共捐貲
千斛歸舟駛.梁文想預爲
