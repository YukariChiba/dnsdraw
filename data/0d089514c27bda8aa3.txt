聖主仁心等南北.燧息邊庭兵不宿
兩階干羽來遠人.大度端能包濮祝
萬歲三呼誕彌月.四海千秋太平曲
宴開文德賜群臣.喜溢天顔明四目
向來獻壽人誰在.元凱重登共鯀逐
武夷戎監老風騷.去國十年官始復
捧觴首賦天保章.遥指南山祝君福
更獻曲江金鑑錄.不但能歌連理木
賤臣逢時最僥倖.歸美寧辭管城禿
願同韓愈頌元和.兼美武公歌綠竹
