愛山已成癡.愛石又成癖
徒聞有絲溪.時復夢靈壁
太湖只在眼.曾未收寸碧
多自五嶺來.仍煩百書索
何侯小崢嶸.湖水深處得
蒼潤波濤餘.巉巖鬼神力
摩挲復湔洗.攘取畏賓客
偶然及幽事.遣送初不惜
俄頃交定盟.歡焉慰岑寂
奪君書几間.坐我洞庭側
持還豈人情.藏去有慚色
苦乏仇池篇.如何滿高直
