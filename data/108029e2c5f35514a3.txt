一夜五宮星茫然.投壺笑電揮赤鞭
何物變爲淮上雪.餘花散入江南天
東家乞火溫稚子.西鄰賒酒娛高年
樵翁頭上笠戴月.漁父手中帆卷牋
庾子貞家但尋菜.鮑通直輩彌矜鮮
卞郎方弄瓠杯杓.浙帥已亡羊髀肩
當門正好張敝席.隔籬可笑窺華旃
最是珊珊上樓珮.恰如冉冉升空仙
牽牛童兒飲河漢.扶犁老子耕雲烟
漫翁何處拾瑶草.自有梅花大庾田
