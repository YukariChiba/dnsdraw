鈍拙無人著眼看.一庵睡快如梁端
那知高軒肯過我.終日笑語成盤桓
畏公筆力不可敵.坐令三峽回奔湍
威稜王節照湘楚.誇聲衆口鋒刃攢
此篇意氣更傾寫.句法超絕風格完
許令賡酬亦不免.但恨語带儒生酸
苦嫌絲竹圍醉枕.卧看烟縷凝雕盤
雙泉雲樹時到夢.神武門前思挂冠
朝來清事亦稠疊.野飯蓬窗分小團
人間曲屈多敗意.莫辭時此同幽懽
