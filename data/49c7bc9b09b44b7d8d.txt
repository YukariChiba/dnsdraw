物觸輕舟心自知.風恬煙靜月光微.
夜深江上解愁思.拾得紅蕖香惹衣.
纖手垂鉤對水窗.紅蕖秋色豔長江.
既能解佩投交甫.更有明珠乞一雙.
湖面狂風且莫吹.浪花初綻月光微.
沈潛暗想橫波淚.得共鮫人相對垂.
洞庭風軟荻花秋.新沒青娥細浪愁.
淚滴白蘋君不見.月明江上有輕鷗.
昔日江頭菱芡人.蒙君數飲松醪春.
活君家室以為報.珍重長沙鄭德璘.
