宛陵女兒擘飛手.長竿橫空上下走
已能輕險若平地.豈肯身爲一家婦
宛陵將士天下雄.一下定却長稍弓
翻身挂影恣騰蹋.反綰頭髻盤旋風
盤旋風.撇飛鳥.驚猿遶.樹枝褭
頭上打鼓不聞時.手蹉脚跌蜘蛛絲
忽雷掣斷流星尾.矐睒劃破蚩尤旗
若不隨仙作仙女.即應嫁賊生賊兒
中丞方略通變化.外戶不扃從女嫁
