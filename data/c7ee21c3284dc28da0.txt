終日坐汾淟.邈然無少欣
登樓一周覽.始見萬山羣
微雨洗殘暑.青天卷浮雲
襟懷兩廓落.朗若見夫君
見君君何在.顧影還獨笑
吏非金門遊.隠異滄浪調
江明秋月白.山空夜猨嘯
徒事百卷文.未返一竿釣
留滯豈勝愁.非君誰與謀
水寒終赴海.雁遠暫賓秋
舉世不可語.猶當傲巢由
贈君三尺劍.永駕五湖舟
