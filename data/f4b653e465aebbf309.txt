汴渠泝復沿.自可見遲速
來時遲有糧.去恨速無穀
有糧安計程.無穀不遑宿
霜高萬物枯.源水縮溪谷
黄流半泥沙.勢淺見蹙澳
千里東歸船.何日下清瀆
澹澹風雨寒.長汀嚎鴈鶩
將投孤戍遠.四顧危檣獨
强語慰妻孥.多虞頼僮僕
到家秫已收.綴樹橘始熟
折腰無慙陶.懷遺焉媿陸
我方羨子行.送望不移目
