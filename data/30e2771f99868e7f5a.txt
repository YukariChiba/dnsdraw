聖主躬仁政.羣方布詔條
洪恩溫海嶠.嘉頌滿芻蕘
聚斂除姦吏.依違屏具僚
鈞衡無碩鼠.城社絕餘妖
皇化思無外.王心遠欲昭
咨詢黄閣老.選命紫宸朝
丹禁傳天詔.飛星下使軺
書旌分蜀道.攬轡步烟霄
急峽瞿塘險.孤城白帝遙
巴山連浪遠.漢節拂雲飄
按部清時好.觀風樂事饒
詩成思老杜.鬼哭想殘蕭
已佩黄金印.當簪七葉貂
不應淹僻陋.從此上扶摇
