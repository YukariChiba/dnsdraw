君不見文殊妙德非爲遠.三障三毒即二空
五分法身纏五陰.六人無知爲六通
四倒四果何曾異.八邪八正體還同
七覺菩提性無別.七識流浪會真宗
一切煩惱皆空寂.諸佛法藏在心胸
恒將法忍相隨逐.只自差舛不相逢
諸佛如來住何所.併在貪淫愛欲中
今勸斷貪淫愛欲.但是方便化童蒙
貪欲本相真清淨.假說空名名亦空
行路難.路難心中非是心
寄語真修無念士.慎勿分別毀貪淫
