邵陵佳樹碧蔥蘢.河漢西沈宴未終.殘漏五更傳海月.
今日卻懷行樂處.兩床絲竹水樓中.
不知何路卻飛翻.虛受賢侯鄭重恩.五夜清歌敲玉樹.
狼藉梨花滿城月.當時長醉信陵門.
粉堞彤軒畫障西.水雲紅樹窣璿題.鷓鴣欲絕歌聲定.
東風夜月三年飲.不省非時不似泥.
木魚金鑰鎖春城.夜上紅樓縱酒情.竹葉水繁更漏促.
星斗漸稀賓客散.碧雲猶戀豔歌聲.
三年身逐漢諸侯.賓榻容居最上頭.飽聽笙歌陪痛飲.
月滿前山圓不動.更邀詩客上高樓.
