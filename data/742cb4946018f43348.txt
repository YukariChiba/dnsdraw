北陸蒼茫河海凝.南山闌幹晝夜冰.素彩峨峨明月升.
深山窮穀不自見.安知采斫備嘉薦.陰房涸冱掩寒扇.
陽春二月朝始暾.春光潭沱度千門.明冰時出禦至尊.
彤庭赫赫九儀備.腰玉煌煌千官事.明冰畢賦周在位.
憶昨沙漠寒風漲.昆侖長河冰始壯.漫汗崚嶒積亭障.
嗈嗈鳴雁江上來.禁苑池台冰複開.搖青涵綠映樓臺.
豳歌七月王風始.鑿冰藏用昭物軌.四時不忒千萬祀.
