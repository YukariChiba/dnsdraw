白首窮一經.此道何嘗東
陋質誤識擢.珥筆宸庭楓
胸中何所見.耿耿惟孤忠
謫官乃自取.寵辱久矣同
朅來旅江城.勝遊幸從公
款暱讌笑歡.顧忘身世窮
十年倦遊意.一笑回首空
尚餘愛君心.夢繞明光宫
夫子抱髙趣.才氣凛以雄
揮毫寫妙語.爗若五彩虹
寧淹江海上.行簉鵷鷺中
放懷且玉友.不用酟郫筒
