一室恐婦愁.三間良足用
積錢寬買園.此事不敢夢
弋陽千萬家.比屋接脩棟
相期生在勤.意象不少縱
饑字參不破.竟日自倥愡
設有花木山.僅作一身供
徐翁初來時.赤子不取重
徐徐汲壑谷.轆轤轉雙甕
耡夷荆棘開.改化溪山動
千年五柳陶.慕用常接踵
徐翁但神會.疏跡不勘縫
七絃已可忘.五柳不待種
見山若舉頭.孤雁亦須送
