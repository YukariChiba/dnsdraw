十月凍牆隈.英英見早梅
應從九地底.先領一陽來
紫膜紛紛脫.黄膚迤迤開
得風渾自變.與雪欲成堆
細暈輕檀口.濃粧膩粉腮
月娥身解寫.青女手能裁
冷艷浮冰沼.清香落玉杯
只憂融乳酪.不惜露瓊瑰
避妒情堪重.禁寒術可猜
有誰憐寂寞.盡日獨徘徊
共語誠無計.將題耻不才
東鄰夜夜客.莫放笛聲哀
