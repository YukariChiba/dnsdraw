靈芝宫.乃在滄海之上.白雲之中
樓閣縹緲金間碧.玉花露濕香隨風
寒光長瑩别有月.笙簫間作春冲融
來時不記夢中路.覺後唯聞長樂鐘
神仙誰云與世隔.暫游復返精誠通
倐然物化豈真往.舉杯彷彿聲傳空
蓬萊異館信非妄.羅池廟食今猶豐
仕途機穽了可畏.天地雖廣身不容
低催至死寄僧榻.曠達一念超樊籠
揮毫不似人間世.想見光焰如長虹
