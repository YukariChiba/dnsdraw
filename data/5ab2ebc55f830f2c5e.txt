君不見宜春苑中九華殿.飛閣連連直如發.
白日全含朱鳥窗.流雲半入蒼龍闕.宮中彩女夜無事.
忽聞天子憶蛾眉.寶鳳銜花揲兩螭.傳聲走馬開金屋.
燈前含笑更羅衣.帳裏承恩薦瑤枕.不意君心半路回.
欲向人間種桃實.先從海底覓蓬萊.蓬萊可求不可上.
王母嫣然感君意.雲車雨旆欲相迎.飛廉觀前空怨慕.
宮車晚出向南山.仙衛逶迤去不還.朝晡泣對麒麟樹.
剩知白日不可思.一死一生何足算.
