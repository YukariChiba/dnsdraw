蒲中古寺壁畫古.畫者隋代展子虔
分明八鬼拔河戲.中建二旗觀却前
東廂四鬼苦用力.索尾拽斷一鬼顛
西廂四鬼來背挽.雙手搥下抵以肩
龍頭魚身霹靂使.持鉞植立旗左偏
拔山夜叉右握斧.各司勝負如爭先
兩旁撾鼓鼓四面.聲勢助勇努眼圓
臂梟張拳擊捧首.似與暴謔意態全
當正大鬼按膝坐.三鬼带韣一執旃
操刀擐囊力指督.怒髮上直筋舊纏
虎尾人身又踣顧.蒺蔾短挺金鎚堅
高下尊卑二十四.二十四鬼無黄泉
角雄競强欲何覩.曷不各各還荒埏
