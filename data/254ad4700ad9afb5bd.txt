前年鬢生雪.今年須帶霜.時節序鱗次.古今同雁行.
甘英窮西海.四萬到洛陽.東南我所見.北可計幽荒.
中畫一萬國.角角棋布方.地頑壓不穴.天迥老不僵.
屈指百萬世.過如霹靂忙.人生落其內.何者為彭殤.
促束自系縛.儒衣寬且長.旗亭雪中過.敢問當壚娘.
我愛李侍中.標標七尺強.白羽八紮弓.髀壓綠檀槍.
風前略橫陣.紫髯分兩傍.淮西萬虎士.怒目不敢當.
功成賜宴麟德殿.猿超鶻掠廣球場.三千宮女側頭看.
我愛朱處士.三吳當中央.罷亞百頃稻.西風吹半黃.
尚可活鄉里.豈唯滿囷倉.後嶺翠撲撲.前溪碧泱泱.
霧曉起鳧雁.日晚下牛羊.叔舅欲飲我.社甕爾來嘗.
伯姊子欲歸.彼亦有壺漿.西阡下柳塢.東陌繞荷塘.
姻親骨肉舍.煙火遙相望.太守政如水.長官貪似狼.
征輸一雲畢.任爾自存亡.我昔造其室.羽儀鸞鶴翔.
交橫碧流上.竹映琴書床.出語無近俗.堯舜禹武湯.
問今天子少.誰人為棟樑.我曰天子聖.晉公提紀綱.
聯兵數十萬.附海正誅滄.謂言大義小不義.
豈知三載幾百戰.鉤車不得望其牆.答雲此山外.
醺酣更唱太平曲.仁聖天子壽無疆.
