買花無謀謀買竹.少陵未必甘同谷
索酒缾空方索茶.陶水終慚錦茵宿
我生絕意鶴背錢.犯分猶貪竹間肉
穠華穩付桃李春.寂寞頗疑松柏獨
自逢劉叟用意好.錢不看囊不羞忸
誤身冠在竹皮寬.比酒葉宜衫色綠
如翁須著第一流.藝能飽勝三千秋
少名數輩列青士.語放干雲封素侯
詩成自寫真三絕.筆下琅玕手中鐵
若須推轂極清髙.有待朝天寒栗烈
