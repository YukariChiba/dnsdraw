夜光分得千金璧.從來有限未省識
一從韶濩到兩耳.三月遂令忘肉食
高樓同倚百尺欄.江山滿眼方怡顔
先生官冷不坐局.古寺分牀雨中宿
清談亹亹不斷頭.幾度寒窗拔殘燭
晚歲升堂來問禮.誰遣黄流入清渭
金華上天朝紫皇.往事空勞公舉似
明日山中歸牧羊.九回日斷思公腸
他年華屋儻遂約.笑語尚聞蘭芷香
青絲絡馬不須走.一杯且飲姑谿酒
