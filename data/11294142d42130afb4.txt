石作人言豕人立.或嘯其梁闞其室
道人叱咤鞭雷公.馭風騎氣行虛空
赤手縛鬼如縛虎.畫地爲牢通鬼語
登壇攝將如有神.問其姓字皆忠臣
生不求生以害仁.死猶赫赫濯厥靈
百鬼啖盡何足恤.吾獨因之三太息
關雲長.張睢陽.凜然大節死不屈.至今日月猶爭光
荆州一失不復得.江淮保障誰之力
欲爲漢唐開太平.老天胡不留斯人
