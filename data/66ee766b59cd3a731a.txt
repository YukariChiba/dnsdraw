隙月斜枕旁.諷詠夏貽什.如今何時節.蟲虺亦已蟄.
答遲禮涉傲.抱疾思加澀.僕本胡為者.銜肩貢客集.
茫然九州內.譬如一錐立.欺暗少此懷.自明曾瀝泣.
量無趫勇士.誠欲戈矛戢.原閣期躋攀.潭舫偶俱入.
深齋竹木合.畢夕風雨急.俸利沐均分.價稱煩噓噏.
百篇見刪罷.一命嗟未及.滄浪愚將還.知音激所習.
