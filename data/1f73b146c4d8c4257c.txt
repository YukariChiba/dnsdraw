春雲漠漠連春空.映階草色綠茸茸
不寒不暖雨新霽.滿城佳氣浮葱葱
岸柳依依微煙籠.園林淡蕩催花風
東君造化一何工.施青繪紫複勻紅
多少閑花與凡卉.不論妍醜爭夭穠
燕舞鶯歌晝晷永.簾幕無人門宇靜
何處飛來雙蛺蝶.翻翻飛入尋香徑
可憐春色都九旬.朝歡暮宴歸王孫
禿毫寫紙屬詩人.長歌短什勞精神
長歌短什聊自適.豈有佳句生陽春
