我生之初尚無爲.我生之後唐世衰
有父溺死兮誰者憐之.呼天與地兮涕漣洏
至險不測濤與風.至幽不仁魚與龍.至孝不昧感即通
豈人之靈兮.不若厖之雄
惟天地之無窮兮.哀吾生之弱齡
往者吾不及兮.來者吾不獲觀其敗與贏
愚公老矣山爲平.精衛藐然海爲傾
枕吾戈兮縛爾纓.猛志毅氣妖氛澄
昊天克鞏兮靡人弗勝.誦娥之烈兮摇我心旌
