平生丘壑心.祇園多幽趣
杖藜過懸崖.投足澄百慮
涓涓一滴泉.湛湛三危露
淵源自曹溪.甘腴勝牛乳
諸峰羅孫寧.一一尊鼻祖
法筵碧眼人.家世本鄠杜
紫樞與黄閤.去天纔尺五
不爲世網嬰.粲可叶心素
繩牀作禪定.大音響韶濩
應夢先補陀.祝髪得玉斧
我來心眼明.意氣諧律呂
金地雨曼殊.天香遶巾屨
明當整歸鞍.天末蜚鴻度
