國不可以無菑眚.身不可以無疢疾
無菑之國亂或更速.無疾之身死或無日
昆夷玁狁無害於周之王.闢土富國無救于隋之亡
壯夫一卧多不起.速死未必皆羸尪
古來惡疾棄空谷.往往更得度世方
我年九十理不長.况復三日病在床
天公念之亦已至.儆戒不使須臾忘
起居飲食每自省.常若嚴師畏友在我傍
躋民仁壽則非職.且爲老憊鍼膏肓
