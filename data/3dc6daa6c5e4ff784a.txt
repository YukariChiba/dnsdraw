青堂帳下白題歌.王師城外横天戈
白首國母契丹女.泣問王師來謂何
將軍突騎擅府庫.羌兒逃死獨峰駝
軍中即日拜太守.兜鍪未脱羣冠峨
杜侯别乘不願行.自言壯志今消磨
顧豈不知金幣饒.家有清風誓不頗
歸來南北信所之.無極陋壤留則難
却卷前志隨征鴈.回首三吳風景和
憐君骨法可學道.此身肯與樹婆娑
嗟予投幘亦不晚.君好訪我嵩山阿
