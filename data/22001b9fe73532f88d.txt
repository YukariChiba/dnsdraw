去年過浯溪.王事有期程
夜半度湘水.但見天上星
平生中興碑.夢入紫翠屏
已辦北歸時.十日窮攀登
今朝復何朝.忽此短軸橫
歷歷眼中見.湘山無數青
白雲著山腰.樓閣秋氣明
便欲扶短策.下濯滄浪纓
主人山水仙.妙處心自評
元順骨已冷.千載交蓋傾
賞音寄幅紙.益見忠孝情
題詩疥公畫.託我不朽名
