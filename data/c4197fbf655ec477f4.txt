我聞先儒云.雞雛可觀仁
須臾不舍母.是即孝弟根
不待教而知.不待習而成
於斯爲良知.於斯爲良能
人從此充拓.四海皆閔曾
異哉鷄伏鶩.出殻忘其恩
子向水中去.母從岸呼鳴
子往母亦往.子疏母愈親
鷹隼飛在天.母亦與子驚
或遇狸與狌.愛雛忘其身
不顧力小大.直與爭死生
天於微物上.感人惻隠真
人觀鷄護雛.鐵石爲動情
子呱方卧冰.安得卵覆人
勿看雞伏鶩.吾則行吾仁
