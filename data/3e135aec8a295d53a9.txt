先塋東北隅.有泉渤而出
奔跳若爨鼎.萬眼沸不一
始雖稍泓登.漸乃肆沕潏
吾嘗展祀餘.愛玩必終日
爰從大旱來.數歲竭如窒
傷哉利澤源.頓爾藏於密
吾今具畚鍤.試欲疏潛屈
開無數尺間.舊脈俄騰溢
涓涓力尚微.勢已舒沈鬰
我願天道常.不使五行失
均調四氣和.寒燠皆從律
宣其潤下功.復得霑羣物
