名山邦域中.每嘆夢境隔
如何夏而春.共苦沽水厄
向來夢中山.真作緣雲升
夜氣與僧話.凜凜冰壺清
初宵潺淙聲.大慰望霓意
睡醒鐘魚鳴.猶是翻盆勢
不因官事驅.寧許山門留
况今浴種天.頓釋嗣歲憂
雨既副我禱.山亦入吾手
一旦二喜并.誰謂終不偶
涉世嗟聱牙.天頗憐其窮
更持靈臺香.歸謝淵德龍
