夏炎已云極.秋暑方自茲
借居面西日.午後如烹炊
主人愛敬客.架杉覆青枝
赫日辟三舍.鮮飈汎淪漪
高蟬亦好吟.振響流笙箎
夜靜明月出.疎影復陸離
欹枕寢桃竹.露坐冠筍皮
凡此暑中事.施之無不宜
念我逃世難.過用恐禍隨
昔時半山老.畏熱架條枚
不知公相貴.清儉諒可思
我本無家客.祿盡壽有遺
得此已厚忝.銜感以成詩
