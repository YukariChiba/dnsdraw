黍離不復雅.孔子修春秋
扶王貶吳楚.大法加諸侯
妄儒泥於魯.甚者云黜周
大旨既已矣.安能討源流
遂令學者迷.異說相交鉤
黎生西南秀.挾策來東遊
有司不見採.春霜滑歸輈
自云喜三傳.力欲探微幽
凡學患不彊.苟至將焉庾
聖言簡且直.慎勿迂其求
經通道自明.下筆如戈矛
一改不足衄.後功掩前羞
