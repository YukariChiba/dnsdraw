畏塗險如峽中州.蝮蛇倒退猢孫愁
熟將義理自陶寫.粗衣淡飯過即休
邇來陽侯橫造業.兩涘莫辨馬與牛
高原低隰半爲壑.下潦上霧昏人眸
西風滯穗可能幾.尚作饘粥餘冬謀
如麻雨脚未肯斷.便有餓死儒冠憂
惟窮益堅老益壯.更式相好無相猶
縱爲溝瘠亦何憾.多少華屋皆山丘
環堵短褐陶靖節.款段下澤馬少游
平生耻作稻粱計.好還渠不桑榆收
東家夫子共此約.一醉斷送黄花秋
