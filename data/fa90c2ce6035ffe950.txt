北風卷地天漫漫.長空下舞十翔鸞
天公吹絮作飛雪.大匠琢玉成群山
群山南來西北折.走如連環斷如玦
接天朝同一色雲.映水夜伴中宵月
誰知三千大千界.有此九十九峰雪
人間未見固難名.天上有之那可說
老夫才盡晚益繆.筆力應無此雄傑
徐煕著色豈可畫.大年小景不足悅
誰當貌此一段奇.留與高堂洗炎熱
