良辰競渡常傴指.愛花頌花奚謗毀
年年五月見紅榴.重著賜衣憐杜甫
佳節有名名不去.閲甫逢辰何自苦
薄俗傳訛成力競.作戲輕生爲酒使
惆悵劉郎擊節詞.招屈亭前但流水
明當鍊鏡非常規.我輩持觴寧越矩
只爲榴花飲亦佳.况是轉庵吟入髓
浮花浪蕊竟何爲.穠艷芳心誠可喜
不應寂寞負澄鮮.同社聯翩須記取
相期竟到無何鄉.徙倚更約憑虛子
