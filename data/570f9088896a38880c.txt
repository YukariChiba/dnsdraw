潁川有佳士.放懷慕清閑
或遊公侯門.得詩乃言還
瀟灑青松姿.俗駕何由攀
買田數百畝.家住濡須灣
匣有雷張琴.旋撥春醅綠
客來留一醉.聽我彈數曲
收身趣已遠.愛山心未足
千金建危閣.遙望九華峰
紫光射晚日.點點金芙蓉
南風吹秀色.半落樽罍中
酒味愈冷冽.琴聲又玲瓏
飄然紫霄想.何日跨冥鴻
