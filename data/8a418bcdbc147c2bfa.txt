古人不復見.俗學尚穿鑿
時花亦可觀.潢潦終易涸
暮年識吾子.志與流輩各
入道窮根源.高情轉寥廓
詩章富波瀾.議論生鋒鍔
胡爲困窮途.計拙客古雒
出門春草芳.西風漸摇落
我時喜過從.妙語資發藥
人情變炎凉.白首忽難託
悵望鶴鳴雲.羈懷每作惡
告别何依依.交游義不薄
行矣覲親闈.菽水端可樂
