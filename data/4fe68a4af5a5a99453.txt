深居抱窮空.弱質資凍暴
躡齊邇高堂.凌陰得重燠
敗素諒難遷.窘逼尚可復
再拜窺著書.甘以謝華轂
涉海浩無津.眩汗頸爲縮
萬葩拾一二.淺心自蘭菊
喟焉懷世情.否泰幾翻覆
經綸委道周.伊誰穫已熟
哲人信委蛇.愛士比金玉
盖摩集雲門.艇湊思遠瀆
一觴爲我陶.千載期爾朂
歲晏霜雪交.故林有喬木
