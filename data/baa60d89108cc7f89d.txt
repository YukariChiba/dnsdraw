穆天子.走龍媒.八轡冬瓏逐天迴
五精掃地凝雲開.高門左右日月環
四方錯鏤稜層殷.舞霞垂尾長盤珊
江澄海淨神母顏.施紅點翠照虞泉
曳雲拖玉下崑山.列斾如松.張蓋如輪
金風殿秋.清明發春
八鑾十乘.矗如雲屯
瓊鍾瑤席甘露文.玄霜絳雪何足云.薰梅染柳將贈君
鉛華之水洗君骨.與君相對作真質
