開元無事二十年.五兵不用太白閑
太白之精下人間.李白高歌蜀道難
蜀道之難難於上青天.李白落筆生雲煙
千奇萬險不可攀.却視蜀道猶平川
宮娃扶來白已醉.醉裏詩成醒不記
忽然乘興登名山.龍咆虎嘯松風寒
山頭婆娑弄明月.九域塵土悲人寰
吹笙飲酒紫陽家.紫陽真人駕雲車
空山流水空流花.飄然已去凌青霞
下看區區郊與島.螢飛露濕吟秋草
