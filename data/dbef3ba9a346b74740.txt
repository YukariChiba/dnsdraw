易生畫手妙.幻出猿與獐
雙猿掛樹枝.二獐回目光
烏衣白面兩臂長.雌雄相逐争跳梁
秋山果熟腹自飽.雲蹬路絕人誰傷
下臨長嘯頗自得.那愁解舞緋衣郎
二獐驚怪久眦睨.深羨兩猿高據烟林藏
猿狙喜怒不足說.獐鹿町畦寧無場
枝高地卑能有幾.蚿蛇自可俱相忘
富貴貧賤各有適.也恐萬事誰能量
