與汝爲父子.忽逾五十年
平生知幾別.此別益酸然
念汝髮亦白.執手河橋邊
西行過臨平.想汝小繫船
悠悠陽羨路.渺渺雲陽川
京江昔所遊.想像在目前
今茲兩使君.幸有宿昔緣
汝雖登門晚.世好亦牽聯
顧於賞罰間.其肯爲汝偏
夙夜佐而長.努力忘食眠
醇如新豐酒.清若鶴林泉
棠宜使可愛.蒲正不須鞭
