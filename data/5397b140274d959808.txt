華君官五世.人物樸而重
窮經不辭難.著論何其勇
編排過百帙.裝庋高一冢
見聞頗驚訕.吟玩自欣悚
余本空疎人.盛刺勤遠捧
津般俾之讀.涉岸滄溟洶
惟知畏浩博.敢復議煩冗
芄蘭恨柔蔓.櫟社嫌擁腫
誰令獨管吹.而爲衆竽恐
楊墨岐路迷.服鄭丘林拱
西鄰黄策子.簡要獲天寵
君兮幸持歸.卧看雲生壠
