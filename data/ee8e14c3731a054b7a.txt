春風不揀尊前客.未必藜羹輸肉食
玲瓏點綴移月窟.誰謂吾家最先得
直從去臘約爲伴.旦旦相看無倦色
朝披日彩爛迎東.夜插斗杓寒挂北
擬將西子作孤注.對與春工分一擲
又疑妖冶凟清真.子細籌量信難域
發狂不意落紙上.勝句爭來共推坼
諸郎獨殿語尤老.似欲塵埃劇湔拭
不惟詩社頓光輝.枝上分明過於昔
