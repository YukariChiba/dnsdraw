代北屯兵盛.漁陽突騎精
棄捐看異域.感激問蒼生
尚識榆關路.仍存漢郡名
可憐成反拒.未見請横行
先帝曾親伐.斯人昔徯征
大功危一跌.遺恨似平城
往者干戈役.因之玉帛盟
權宜緩中國.苟且就升平
名號于今錯.恩威自此輕
奈何卑聖主.豈不負宗祊
事有違經合.功難與浴評
復讎宜百世.刷恥望諸卿
封畛唐虞舊.氛祲渤碣清
遺黎出塗炭.故老見簪纓
寒谷青陽及.幽都日月眀
此懷如萬一.高揖謝縱横
