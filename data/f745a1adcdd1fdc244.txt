君不見八百里誇王氏駁.常敇家童瑩蹄角
綺襦紈袴競奢豪.臥席不安愁禍作
何如傳寶墨牛圖.不飾青黄如素樸
向來奇畫購千金.宜在蘭臺天椂閣
兩牛方鬬未雌雄.或奔而從或小却
其餘三四亦殊絕.或如虎臥鶴俛啄
滕王蛺蝶東丹馬.嘉陵山水青田鶴
如将優劣比人材.長文何必慚文若
人言愛畫亦一癖.被野牛羊何用貎
是家持論果非耶.煩君試爲評其略
