求道如求雨.乾枯日夜愁
忽然風雨至.萬壑盡爭流
直得天下萬物沾潤.三井龍王出頭
雲南如劈箭.雲北似傾湫
激石怒雷吼.翻空雪浪浮
忽然風雨息.平地一時休
衲僧家.騎箇水牯牛
多快活.百無憂
健即行.困即歇
布袋頭.親解結
釘打釘.鐵打鐵
寒道寒.熱道熱
此是諸佛心宗.亦名單提妙訣
七峰峰頂滑如苔.寒山拾得相拖拽
