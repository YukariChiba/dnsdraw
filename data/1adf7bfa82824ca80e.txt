王識九江黥.侯許平陽奴
臭奇恒互出.冠屨奄相踰
此說偶奇驗.人人生妄圖
曷不返吾照.湛然觀本初
天地付我形.森列萬理俱
形拘有枯菀.理充無智愚
塗人可以禹.爲善即舜徒
奈何遺此心.豢此尺寸膚
君顓唐舉術.乃取荀卿書
論心不論形.名象足啟余
宇宙共一軌.紛紛落迷塗
願言述吾語.一呼旋其車
