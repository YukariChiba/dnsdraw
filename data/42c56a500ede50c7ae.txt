句曲一山縣.東西俱百里
三茅地有靈.出宰多才美
前有趙與謝.今有程與李
李爲山東望.聲價高莫比
清明一古鏡.冷浸玉泉裏
敏哉製錦手.洗却鳴琴耳
仁心非邀譽.直道不容毀
慈姁牧細民.謙撝揖多士
學館盛文風.講席究經旨
有客東北來.空齋兀書几
彈鋏笑馮驩.下榻慚孺子
樂雖足一瓢.飽不望四簋
既爲邑之氓.是亦吾所耻
饑餓欲賙之.餽蒱斯受已
將歸重回首.决去負知己
冉冉楚山雲.悠悠斷江水
