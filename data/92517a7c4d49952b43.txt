塵世離闊苦.一別易寒暑
彈指十五年.翁今定何許
聞在潛山頭.僧寺有誰語
方瞳狎鷗鳥.禿髮照獐鼠
蹣跚狹虎囊.借醉忘爾汝
平生心所尊.安得伴遊舉
我友余伯臯.遠遊復羈旅
當爲翁慨然.斗酒氣相與
旦夕廣文來.雅趣非凡侶
豈不能趨風.擊鮮宰肥羜
獨恨海潮邊.戀祿贍兒女
悵望春色深.風花暗吳楚
