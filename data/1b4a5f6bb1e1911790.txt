餘子碌碌不足數.太丘晚出吾所許
淹盤此境未金馬.邂逅相逢慰銅虎
與超宗語不知寒.從季遠遊那覺暑
祥琴臯月歘戒行.征馬譙門聊出祖
平生種學與績文.自信扶珪兼綴組
分無桃葉把歌扇.只有松枝當談麈
行装未辦纒頭帛.衣食何施擇木羽
從來文豹深隱霧.此去老蛟真得雨
長卿蜀肆初滌器.伯鸞吳廡曾舂杵
青雲直上不作難.那復笑人憂鄧禹
