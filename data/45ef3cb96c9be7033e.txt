淵明酷愛尊中酒.季子貧無負郭畝
我生薄與二子同.俯仰人間亦緣口
一室蕭然僅容膝.毛穎陶泓自相友
會心終日雌聲讀.排悶有時粗氣吼
感秋詩集名自寬.雕琢更慙非妙手
篇章不工如子固.聲名敢望星之斗
宋生輙作過情語.十韻殷勤爲跋後
譽之韓柳誰敢當.意古語奇吾豈有
何如操矛時入室.鍼我膏肓乃相厚
床頭周易深且神.毋惜徃來論六九
