被詔守東吳.夜渡揚子津
拭目迎家山.洗我京洛塵
此邦多賢豪.況復平生親
初欲循故事.公宴月三旬
庶以敘契闊.豈徒樂吾身
臨州未閱月.吏牘方紛紜
避嫌俄得請.主地翻爲賓
樽酒未重持.行樂知何因
物理可勝嘆.俯仰迹已陳
趣整震澤帆.遙挹敬亭春
五月而報政.速哉彼齊人
今我若置郵.何德於吳民
舉手謝吳民.自笑行役頻
使君不能詩.煩汝迎送勤
來慚白太守.去愧謝宣城
