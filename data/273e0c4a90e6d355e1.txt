東家紅梅開出牆.牆西女兒學新粧
春風引客白日長.天河綠水浮鴛鴦
摘花贈渠到渠處.更問鴛鴦寄聲去
昨日吳郎坐上時.袖中小字鴛鴦付
酒雖入脣不能醉.醉得人心是朝暮
朝愁衾枕舊薰香.暮愁霰雪飄如絮
聽他雙韻舞伊州.舞徹夭妍不轉頭
衆人笑語曾不語.腸作車輪一萬周
屈節請還無甚媿.當時麈尾自驅牛
