邯郸一夢黄粱熟.人生正如水中木
不向黄塵瞠病目.悽悽猶寄一椽屋
物外日月無淹速.苟能自達萬事足
清眀神觀何可凟.不在文章夸滿腹
少壮已往誰能逐.此身正如車軑轂
始来齊山秋正肅.山間于于太古俗
穿雲作巢倚山麓.白髪老人誰檢束
山松森森半天綠.松下石色如蒼玉
古人清風那可續.夫子知我心所欲
飲光一衲隱窮谷.不復區區論往躅
