我昔讀漢史.心師張子房
從容輔漢室.功成復翱翔
皆由受師訓.知進退存亡
我本田舍兒.本志在退藏
因緣遇真主.招聘助發揚
五年寄京國.心志不皇皇
亦由宿志定.萬事皆粃糠
今日得歸來.素志今得償
艤舟阿縣下.騎馬達祠堂
伏行仙遺像.我志愈激昂
誓歸東村住.心祈契空蒼
庶可見張子.侍翁入帝鄉
