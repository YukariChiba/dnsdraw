記語簡以遒.饒舌泄幽秘
洗盡闤闠腥.闡此林壑氣
曰予炯靈臺.頗已窺彷彿
聲利洶金鼓.耳目易烽燧
未用死灰渠.我道故自異
耿耿終莫易.當如濁時水
濁匪却而澄.濁自靡所寄
子本不避俗.而俗若子避
共袖剝啄手.爲子成僻邃
任物解外梏.冥心藴真詣
亦不謝塵囂.亦不膠吾意
豈但靜所守.經世可如是
