婦翁不可撾.王郎非嬌客
十年爲從學.苦淡共陻厄
燕雀嗤鴻漸.犬羊睨麟獲
遇逢涇渭分.昨夢春冰釋
平生五車書.才吐二三策
已作謗薰天.金朱果何益
君窮一窗下.風雨更削跡
詩工知學進.詞苦見意迫
俗情傲秦贅.婦舍不煖席
南冶從東家.不聞被嘲劇
師儒並世難.日月過箭疾
公今未有田.把筆耕六籍
