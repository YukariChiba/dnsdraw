滿街楊柳綠絲煙.畫出清明二月天.
好是隔簾花樹動.女郎撩亂送秋千.
雕陰寒食足遊人.金鳳羅衣濕麝熏.
腸斷入城芳草路.淡紅香白一群群.
開元坡下日初斜.拜掃歸來走鈿車.
可惜數株紅豔好.不知今夜落誰家.
馬驕風疾玉鞭長.過去唯留一陣香.
閑客不須燒破眼.好花皆屬富家郎.
雨絲煙柳欲清明.金屋人閑暖鳳笙.
永日迢迢無一事.隔街聞築氣球聲.
