宣城阡陌連當涂.山田瘦瘠圬田腴
築塍作圬九十四.頻年風水圬爲湖
圬中饑氓水入戶.私迫公催猛如虎
三分更索水花苗.名色創聞氓不諭
流移轉徙道邊泣.併日不能謀一食
有生誰弗惜天年.望望誰寬倒懸急
江東使者愁上眉.惄然軫懷若調饑
疾呼官吏訪田里.蠲租除賦甦顛隮
勸糶開倉賑寒餓.氓命垂垂出湯火
貪殘俗吏漫窺窬.狡獪猾胥成㦬懡
家家禱公願公壽.千億子孫天地久
宣城彰教住山人.斐然相此歌謠聲
