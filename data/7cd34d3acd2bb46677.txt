秋浦千萬山.蒼煙媚髙木
流髟落浦中.泓澄一川渌
江南佳麗地.六代多遺躅
不見石城人.空餘瓊樹曲
長圍山勢壮.不駐如車轂
道人敞重閣.却倚山陽麓
西江瀉軒外.雪浪髙如屋
未若秋浦佳.平鋪紺文縠
水中白石爛.汎汎如孤鶩
天外九蕖蓉.突兀揺蒼玉
太白一杯酒.杜郎滿頭菊
千載忽已空.白骨埋荒谷
齊山皓髪客.逍遥老松竹
拏舟試一眺.時方秋氣肅
飄蕭得勝意.遠邇窮幽瞩
行當乘月来.置榻山頭宿
