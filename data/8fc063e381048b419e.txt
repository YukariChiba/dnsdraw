鶴髮荒三徑.溪干久賦歸
人皆笑金帚.子尚記蓑衣
篤學藏書富.工吟信筆揮
多情慙眷眷.入手覺輝輝
鸞棘方娛侍.鵬程待奮飛
講經融有帳.進酒賀無幃
底是鋒相拄.應憐带減圍
新知雖可樂.故友漸俱非
忽忽纏悲緒.茫茫恨化機
何時弔烏石.有淚濕漁磯
此老真基杖.遺文半掖扉
蘇梅今孰是.誰復識鄰幾
