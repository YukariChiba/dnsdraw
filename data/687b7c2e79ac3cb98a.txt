雨洗蝗蝻餘.凉生癘瘧後
今朝江上峰.浄失棼霧垢
舉觴忻有屬.餞我同年友
平居多契闊.遠別方嗟咎
大郡得師儒.高文興孝秀
雍容入儒雅.磨錯見瓊玖
衆儒治六學.厥志存不朽
量空計尋丈.汲海論升斗
因之入簪組.併欲垂篆籀
公才賦超卓.傑立氣愈厚
火宿無餘煙.果實甘衆口
書來幸細評.副此頻矯首
