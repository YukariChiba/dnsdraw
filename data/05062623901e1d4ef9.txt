楚江倒水天上來.吳山削玉青崔嵬
飛流欲截衆峰險.揮手可擘烟雲開
危亭據此揭佳麗.斲出榱桷超層臺
憑空直喜縱高舉.下瞰愈覺心悠哉
曠野萬頃正入眼.清風四坐無纖埃
淺黛低潑弱柳色.紅粉正抹秋蓮腮
好音終日自多興.美景變態誰能裁
主人與客窮新賞.羅榼更擲神仙盃
歌珠舞雪不知已.何妨邀月聊徘徊
時來孰肯趣真隠.寄語沮溺無嫌猜
