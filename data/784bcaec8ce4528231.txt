黄鶴飛來兮.越滄海之無垠.標格孤高誰與羣
風前清嘯欲命侶.凝神翹立如含嚬
鷹鸇獨矜觜爪利.燕雀止爲腥羶馴
扃籠猶負語言巧.墮羽直爲依襟珍
杳杳水雲上.亦有網羅屯
黄鶴飛去兮.汝無戀此擾擾之塵寰
沖丹霄兮凌紫煙.行啄秀芝咽醴泉
靜棲琪樹金羽麗.閒舞瑶池菊裳鮮
鵷羣鳳侶久相待.休隨燕雀陪鷹鸇
