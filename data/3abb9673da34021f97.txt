萬舞列帝所.九韶奏虞庭
羣公日拱北.星斗光熒熒
茲辰適休沐.聯騎來郊坰
愛此一泓玉.中有太古聲
細響叶宮祉.大音希咸莖
自然天籟鳴.獨許幽耳聽
鎮以潛虬靈.衛以石獸獰
佳哉樂茲遊.驩言舉彼觥
誰歟昔經始.今已歸明廷
巨麗所未覩.幻眇真難名
健筆哦五字.當代推善鳴
清幽極模寫.細讀令人醒
