屏居倦煩促.約此塵外遊
于我快兩目.云誰翻百憂
蒼山東北秀.野水西南浮
平生林壑心.今老此一丘
悲風入叢薄.掃迹瓜芋疇
高樹未搖落.鼎鼎彌道周
感此節物化.淟涊何當休
幻事涉苦海.禪心得中州
徙倚到無言.風鈴聲更幽
新詩出肺腑.明月非暗投
終篇不及酒.似非我一流
願爲靈泉去.醉語看橫秋
