徐侯嗜吳梅.健啖殊未闌
喜氣入新詩.脱手如彈丸
遙想蒼玉枝.尚带白露漙
日食三百顆.語客疑誕謾
何妨携束書.常作東南官
掇彼南山粲.奉君一酌歡
南山有佳樹.采采何時殫
恨我無報章.上可追建安
誰知丹砂粒.亦滿黄金盤
回甘似蔗境.嚼齒餘詩酸
安得移此種.飛舟下驚湍
紅園奪朝霞.翠密回翔鸞
大勝萬里來.日曬中枯乾
歸期渺何許.且復同甘餐
調冰漬崖蜜.却暑資微寒
