觀化祇山頂.流睇古王城.萬載池猶潔.千年苑尚清.
仿佛影堅路.摧殘廣脅楹.七寶仙台亡舊跡.
既傷火宅眩中門.還嗟寶渚迷長阪.步陟平郊望.
唯有能仁獨圓悟.廓塵靜浪開玄路.創逢肌命棄身城.
三祇不倦陵二車.一足忘勞超九數.定瀲江清沐久結.
度有流光功德收.金河示滅歸常住.鶴林權唱演功周.
流教在茲辰.傳芳代有人.沙河雪嶺迷朝徑.
誓舍危軀追勝義.咸希畢契傳燈情.勞歌勿複陳.
北睨舍城池尚在.南睎尊嶺穴猶存.五峰秀.百池分.
粲粲鮮花明四曜.輝輝道樹鏡三春.揚錫指山阿.
佇靈鎮梵嶽.凝思遍生河.金花逸掌儀前奉.
回斯少福澗生津.共會龍華舍塵翳.
