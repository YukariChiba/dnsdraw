匈奴昔南牧.先帝躬濯征
旌旗從天下.龍虎百萬兵
元臣坐帷幄.大將當鼓鉦
黄蓋臨城樓.城下萬歲聲
卷起黄河波.飄入單于營
單于膽先破.犬羊亂縱橫
大黄殪賢王.京觀封鯢鯨
甘雨洗原野.清風掃羶腥
王師奏凱歸.殘胡稽顙盟
於今五十載.北塞維蠶耕
黎民亦何知.但見原廟成
下臣方奉使.過謁慓若驚
威神敢云測.尚冀通精誠
