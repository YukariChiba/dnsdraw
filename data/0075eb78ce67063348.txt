頃余遊鞏洛.值子入天台
當時羣卿士.共羨出氛埃
荏苒逾一紀.却向人間來
問子何爲爾.言興般若臺
雖將發愚闇.般若安在哉
此教久已熾.增海非一杯
我言亦爝火.豈使萬木灰
蓋欲守中道.焉能力損裁
子勿疑我言.遂以爲嫌猜
忽聞携錫杖.思向石橋迴
城霞與琪樹.璨璨助詩才
嘉辭徧入口.幸足息巖隈
