彭城古官道.日中十馬馳
咫尺不見人.撲面黄塵飛
白頭漢王縞素師.美人燕罷項羽啼
一時混戰四十萬.天昏地黑睢水湄
乃知大風揚沙失白晝.自是地利非天時
漢王倉皇問道西.一兒一女嘻其危
太公呂后去不歸.俎上寧有生還時
未央稱壽太上皇.巍然女媧帝中闈
終然富貴自有命.造物顛倒真小兒
