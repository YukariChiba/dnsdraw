右輔朱轓守.南宮革履臣
孤螢難助日.病木獨依春
暗懦疑蛇客.愚忠數馬人
誰知溫省樹.自誡魯堂紳
監令車中席.江山扇外塵
何當能浼我.初不彊均茵
事往方成悔.猜除且瑩神
由來矜百鍊.從此惜千鈞
素髮慚華冕.虛舟謝要津
洗心良有謂.佞佛不無因
案上仙書冫弓.齋中梵㲲巾
更須窮僻地.香火報昌辰
