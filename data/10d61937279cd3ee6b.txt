江州江城赤如赭.江吞孤城去如瀉
忽然華楹出城角.庾公之樓高照野
雲空翬飛粲丹雘.樹杪鱗差排碧瓦
行人轉盼居人誇.云道風流有存者
庾公當年志恢拓.神姿從來本夷雅
偶驅百萬攖虎狼.反旆南歸惟匹馬
如何倚欄向北顧.坐俯驚湍弄盃斝
豈知宗國風燈似.膏盡煙空欲煨炧
朅來撫事一悲慨.淚落清波爲誰灑
細思興替總人爲.有昊何能擅坯冶
