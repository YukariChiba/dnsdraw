老去不爲世網縈.我爲清冷亦假名
不識丹臺與赤城.此間寂寂無人聲
下視千里山川平.其間隱顯自晦眀
稽康作樂知未精.莊周能寧何用攖
有動不在彈與枰.至静何爲論攙槍
大飲不復論缸罌.一醉寧復更解酲
當如美璞含其英.不如不琢鳴琤琤
一去一來寄死生.寵辱外事何足驚
髙篇琅琅示我情.久已喪魄今載營
呼奴擁篲掃柴荆.當有佳客來此行
