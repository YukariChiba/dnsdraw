脱髮紛滿梳.衰顔不堪照
百年忽已半.去日如過燒
平生功名心.上馬無燕趙
爾來閲世故.萬事驚錯料
豈無舊朋儔.聮翩半廊廟
誰能伴此老.泝峽聽猿叫
錦城得数公.意氣如再少
偷閑訪野寺.繫馬追一笑
新糟厭玉貍.畏酒亦復釂
古殿鼪鼯豪.壊壁冠佩肖
摩挲宋公詩.句法嘆高妙
正如霓裳曲.零落得遺調
歸途繚長堤.掠面霜氣峭
佳逰不可忘.落筆君勿誚
