脩麓長髯客.風儀野老邊
夕陽烏袖薄.細雨葛巾偏
握手相從日.寒雲未雪天
釅醅篘不盡.鮓醢罄無捐
共舸浮江北.聯吟就幾篇
梅花知老矣.流水尚依然
倚杖臨臯別.東風白髮前
官途三載遠.世事古人先
疋布心曾許.交情後莫傳
蕭蕭瓜井暮.瑟瑟故廬烟
衰病身如木.懷思淚欲泉
磨詩終未穩.空向月嬋娟
