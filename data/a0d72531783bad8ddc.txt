古木暗長堤.清漣漲輕縠
南風聒烏檣.動子歸興速
今日共一樽.明朝各川陸
我心久已灰.慘愴輙眉蹙
鮑叔實我知.嵇康亦子熟
少年挺奇姿.綺麗誘莫逐
抑首掾雄藩.哀矜見推鞫
季文毎三思.石慶懼譴戮
多事如不勝.投刀斯中族
重華雖前旒.疏逖無隱伏
雜遝登俊良.能官真棫樸
行看萬里塗.追電恣騰蹴
赫赫繼家聲.勿忘勤聖讀
