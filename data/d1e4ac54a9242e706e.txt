黄鶯哺兒驚不起.蜂子飲花渴瓊蘃
日長燕語踏簾鈎.柳絮榆錢撲流水
紫霧五雲斜掛壁.夢破長庚海天碧
不乏當年感遇詩.定知光焰三千尺
細香繞熏白玉爐.長生酒滿黄金壺
爐煙直起射河漢.壺酒滴滴如明珠
祝公富貴薦公壽.夜煮振靈晨進酒
上皇方倚老成人.自問天翁借商叟
别島花深燕未闌.瀛洲春老尚餘寒
似聞延揖真仙侣.乞取人間不死丹
