昔與張湘州.閑登岳陽樓.目窮衡巫表.興盡荊吳秋.
擲筆落郢曲.巴人不能酬.是時簪裾會.景物窮冥搜.
誤忝玳筵秀.得陪文苑遊.幾篇雲楣上.風雨沉銀鉤.
xxxxx.xxx滄洲.童兒待郭伋.竹馬空遲留.
路指雲漢津.誰能吟四愁.銀壺傲海雪.青管羅名謳.
賤子跡未安.謀身拙如鳩.分隨煙霞老.豈有風雲求.
不逐萬物化.但貽知己羞.方窮立命說.戰勝心悠悠.
不然蹲會稽.鉤下三五牛.所期波濤助.燀赫呈吞舟.
