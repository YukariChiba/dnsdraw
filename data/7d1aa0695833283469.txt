仙宮神靈之所宅.樓閣倚天一千尺
先生好游猶挾冊.藜莧不慚吾鼎食
凝祥池頭三月春.腰金騎狨多貴人
天邊五岳烟霞闊.海上三山雨露新
蛺蝶能飛燕能舞.鳳凰在雲鴻在渚
仙人驂鸞入雲霧.寂寂不聞青鳥語
洞天落日晚沉沉.漁舟縹緲桃源深
紅玉坐看花著子.青雲行見葉成陰
疾雷怒飛風雨急.瘦馬不行歸旆濕
投閒一日須一來.歲時變化猶呼吸
