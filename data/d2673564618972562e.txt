藝祖興王地.諸侯布教宮
冠纓臨曉集.文雅與時隆
泮水差差綠.春沂習習風
袍輝了衿動.旗映講紗紅
節鉞來門外.聲容播國中
分庭等威殺.更僕宴談終
亹亹聞諄誨.拳拳激懦衷
武昌尊庾亮.蜀郡樂文翁
王化周南始.儒縫魯俗通
四方觀表則.後學發童蒙
木鐸傳遺韻.緇衣纘舊功
願公持此道.黄閣弼清躬
