少年名特立.初爲貢公起
元帝擢司隸.刺舉無所避
間者何久闊.京師語如此
馳車下許章.去節自豐始
上書擿章惡.此舉誠可喜
奈何少恩恕.春夏常繫治
人多訟其短.遂徙城門尉
復列堪猛過.上爲之切齒
制詔白其罪.不忍下豐吏
豐初在朝時.數道堪猛美
失職乃自取.不內省諸己
反惑怨其他.轉譽以爲毀
不欲加以刑.上憐之老矣
庶人終於家.反覆豐可耻
