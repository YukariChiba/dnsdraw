久不對睿語.便覺牙頰强
獨行谿山間.清鵠失羣伴
温軟聞吳音.攀翻忽東向
試問識睿否.客曰甚無恙
但遭呂吳興.拽手不少放
欲使開笑齒.說法人天上
掉頭掣肘去.不顧西興浪
登舟翻然行.萬衆皆目斷
平生勇於道.氣韻真邁往
安肯逐兒輩.低首投世網
但恐呂望之.追法薛廷望
茶鹽以加之.趁出白雲嶂
要看呵佛祖.瘦拳捉藜杖
