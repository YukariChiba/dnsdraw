此山分得僧中龍.獨論懸斷今年豐
定知胸次有造化.是非飽更田舍翁
清晨一雨符君說.喜如初得丹砂訣
精神矍鑠口垂涎.一飽可期扶病劣
老來百事不如人.但願𥝧稏秋如雲
莫如往年水車聯.龜兆坼出生黄塵
莫翁心地絕榛鹵.圓中規而方中矩
千偈平生如建瓴.此詩可意真時雨
我詩脱口酬未當.只欲與君憑閣望
萬頃連天綠錦光.舞浪崩騰似春漲
