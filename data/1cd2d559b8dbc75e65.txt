世間幾許癡人.將道復欲求道
廣尋諸義紛紜.自救己身不了
專尋他文亂說.自稱至理妙好
徒勞一生虛過.永劫沈淪生老
濁愛纏心不捨.清淨智心自惱
真如法界叢林.返作荆棘荒草
但執黃葉爲金.不悟棄金求寶
所以失念狂走.強力裝持相好
口內誦經誦論.心裏尋常枯槁
一朝覺本心空.具足真如不少
