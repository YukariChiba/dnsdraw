吾生慚松獨.天賦比樗散
學道纔窺藩.聖門未容款
老來憂患集.鵻草經濕暵
衣带垂有餘.樗腹無可坦
跫然喜君至.肯就我乎館
一醉老瓦盆.寧用玻璃碗
春風正駘蕩.柳暗月欲滿
蚩蚩萬物類.混化胎與卵
吾儕幸襟靈.詩書足相伴
浩然天宇內.未暇論脩短
揚雄正希顔.曾子豈顧管
希聲非折楊.下士每大莞
