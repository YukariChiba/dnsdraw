紞如驚曉鼓.仙斾戒晨興
萬臂攀朱轂.千兵擁綠縢
歸途非杳邈.高步即嚴凝
竹馬光前迹.蒲鞭掩舊稱
睿襟思啟沃.宸扆佇疑丞
輿論方盈耳.僉謀盡伏膺
公乎調大鼎.皇矣賚良肱
屬吏垂三異.微才僅五能
梁園暫未至.燕舘愧先登
北海難充薦.西曹久見矜
頑金雖自況.巧冶欲誰憑
深結君軒戀.翻思附驥蠅
