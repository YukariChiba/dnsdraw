蒼龍掛秋漢.凉風鼓吾袪
夜中不能寐.慷慨悲有餘
美人背我去.山川渺盤紆
平生嵇叔夜.龍性不可拘
以茲直諒益.弱念咸刊除
四海豈無交.誰爲真丈夫
溫蜀本兄弟.不過姓氏殊
臨分悄無言.執手空踟躕
世事舉目知.安能共淪胥
君理江介枻.我念苕濱廬
後會難前期.且復立斯須
努力崇明德.歲寒盟可渝
