小人貧於資.君子貧於時
小人富於貨.君子富於辭
貧雖同寒饑.富不同路岐
彼富歿則已.此富名不移
丈夫事百變.未死安可期
明明趨財利.莫卹前人嗤
舉家如春蠶.仰食不可遲
況念宿債窘.何愧賤士爲
買臣嘗負薪.相如猶滌巵
君思此二人.信吾言不欺
邇者有趙壹.窮憤自興詩
乘驥抱美玉.樂與和未知
古來鮮逢遇.後世無苦悲
