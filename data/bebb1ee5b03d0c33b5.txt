少年耽世味.徘徊不能去
老來悟前非.尚愧昔遊處
君才最高峙.鶴行鷄羣中
我雖非君對.顧以兄弟同
結髮皆讀書.明月入我牖
縱橫萬餘卷.臨紙但揮手
學成竟無用.掩卷空自疑
却尋故山友.重赴幽居期
秋風送餘熱.冉冉如人老
衣裘當及時.田廬亦須早
種竹竹生笋.種稻稻亦成
浩歌歸來曲.曲終有遺聲
