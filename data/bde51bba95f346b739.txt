燕臺築黄金.致士合隗始
子留既朞月.及歸乃白士
豈伊賦萬言.不直一杯水
提携古錦囊.尚詫驪珠比
得非坐詩窮.顦顇至於此
丈夫貴出世.卿相偶然爾
晝繡豈必榮.韋布何足恥
僞遊淮陰縛.紿載晁錯死
所以賢達人.咄咄從黄綺
丹山有源泉.清可以洗耳
丹山有奇石.堅可以礪齒
去去勿咨嗟.時止固應止
