去年十一月.笑別下鍾阜
今年九月中.行見朝天路
去住既無心.動靜非取與
平生安樂法.此意同誰語
四明昔嘗到.諸剎皆可數
山川氣象雄.麟鳳棲遲處
今思昔日遊.歲月二紀許
豈謂臨晚景.侯伯重相顧
開緘讀來書.丁寧見毫楮
姑蘇二千石.眼高照天宇
我昔昧平生.今見開心腑
欣然樂與行.方鳴集衆鼓
先師未了底.今日應須去
