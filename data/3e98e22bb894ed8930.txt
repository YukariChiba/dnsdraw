繼體三才理.承顏九族親.禹功留海內.殷曆付天倫.
調露曲常在.秋風詞尚新.本支方百代.先讓棣華春.
月落宮車動.風淒儀仗閑.路唯瞻鳳翣.人尚想龍顏.
禦宇方無事.乘雲遂不還.聖情悲望處.沉日下西山.
享國十五載.升天千萬年.龍鑣仙路遠.騎吹禮容全.
日下初陵外.人悲舊劍前.周南有遺老.掩淚望秦川.
