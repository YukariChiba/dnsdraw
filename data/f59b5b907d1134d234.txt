胸中欠梨棗.種此無明根
造物初戲劇.憂傷裂心肝
奪我破殻雛.長鳴猶未翰
况乃渥洼種.墮地已足觀
此理竟莫曉.老淚空闌干
端如卜子夏.淚盡雙眼眢
母哭不忍聽.聽之鼻辛酸
人言有子爾.欲遣吾心寛
有生無短長.視死同一歎
曉人當如是.自曉終爲難
究竟無奈何.哀哉亦何言
安得大靈龜.騎雲款天門
