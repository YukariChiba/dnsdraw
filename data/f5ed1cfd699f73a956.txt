懷人夜寤擗.彼美天西方
世變急三峽.吾道蹇兩當
起坐觀列緯.翕箕正煌煌
遊雲起碧落.反覆變白蒼
兩儀浩無際.萬期歸渺茫
感此不成寐.振衣夜未央
思君見梁月.忽若墮我旁
月明照我心.知心豈尋常
浩歌自起舞.宵景何蒼凉
墓梅萃彼鴞.葭露化爲霜
雞蟲兩得失.奚用論否臧
日月此昭質.天地吾直剛
願言勖本心.百世垂耿光
