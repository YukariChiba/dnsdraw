叢叢庭前萱.葉葉簷外蕉
何曾百憂釋.但覺中心焦
故人在何許.山川極吳楚
大江湧奔騰.重湖互吞吐
別來書不至.更望詩能寄
相從志若何.相去有如此
普天仰何大.一己俯何隘
胡爲自羅網.無事忽投械
憑高政悠悠.思遠忽不收
歸來重有感.立壁成幽幽
萱叢暗已歛.蕉葉抽未展
百憂攻余心.舐筆空喁噞
