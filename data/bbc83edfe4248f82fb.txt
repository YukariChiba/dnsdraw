菏澤元通濟.陶邱已近齊
身紆會稽綬.詔圻武都泥
求瘼初無術.端居愧擇棲
萬家嚴壁壘.五雉聳樓梯
版築人同欲.經營事不迷
峻防誰敢慢.隆棟可言低
兵衛森旂戟.軍聲疊鼓鼙
論詩譏自鄶.肄士取諸暌
物境晨昏異.賓朋步武躋
遠烟春漠漠.殘雪晝淒淒
華髮歡同籍.他年恨解攜
瓊瑰何足報.埽壁爲君題
