勸君莫累黑山土.累得黑山竟何補
勸君莫勒燕然石.勒得燕然又何益
百年歲月能幾何.螢燭光中都瞬息
我今安得萬丈梯.騰騰直上天街墀
剪拆金烏翅.戳下玉兔蹄
使玉兔不能走.金烏不得飛
然後舉泰山爲肉林.東海爲酒池
君不見吳王臺下秋風悲.金谷園中春草衰
不如相逢且飲酒.齊聲拍掌大唱金縷衣
