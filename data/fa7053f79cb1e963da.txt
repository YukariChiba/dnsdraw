雨聲何浪浪.溪流勢洶洶
莽蒼兩涘間.不辨馬牛風
翻疑坤軸裂.渺與天河通
林杪露寸碧.濁浪奔蛟龍
櫓摇扁舟下.袖手閒篙工
疏烟媚晚霽.飛雲带歸鴻
境物復可寫.妙手無僧崇
登兹百尺臺.令人豁奇胸
罇開河南守.坐有西山洪
遊目託遠懷.平水念禹功
視河不治行.他日望兩公
吾儕何所樂.白着臥船篷
