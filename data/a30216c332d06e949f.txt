森萷一山竹.壯士十三輩
自干雲天去.草芥肯下逮
虛心聽造物.顛沛風雲會
榮枯偶同時.終不相棄背
誰云湖州沒.筆力今尚在
阿筌雖墨妙.好以桃李配
國工裁主意.冷淡恐不愛
子舟落心畫.榮觀不在外
耆年道機熟.增勝當倍倍
祖述今百家.小紙弄姿態
雖云出湖州.卷置懶開對
非公筆如椽.孰能爲之大
