天地黯淡疑古初.遠近依約垂冰壺
樓閣突兀撐蘧廬.林阜參差自縈紆
極目似接滄溟虛.流水迤邐隨城隅
客舟飄颻帆影孤.紫幕半罩推蓬圖
須臾四面雲糢糊.舞風片片細和麤
带雨點點密更疎.陣復一陣低勻鋪
梅腮破紅笑卷舒.柳眼含赤窺榮枯
水鴨飛去投平蕪.野雁鳴來落寒蘆
巷嫗追逐携雙姝.巧花入時壓鬢梳
艷歌逸響龡笙竽.酒酣意氣高陽徒
蓴盤快斫松江鱸.茶鼎漸融女牆酥
駕言旋返日已晡.馬驕不羨灞橋馿
人言雪瑞慶農夫.况此連雪祥可符.黄土耕桑拱行都
