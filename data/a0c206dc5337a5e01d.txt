我行上蕭灘.慘澹無與適
肩輿問何詣.揚雄一區宅
地雖占城隅.野澹遶修碧
主人誰何輩.蓋代文章伯
喜我過其廬.倒屣相應接
似聞杜陵翁.一飯無俗客
如何重留我.更道雞黍窄
談間雖文字.往往先名節
我語固多狂.公亦不我折
爲言古今人.耽詩信癡絕
身名兩棄置.死若墮霜葉
公言蓋有激.我亦因啟發
莫將夢中事.重對癡人說
此語竟云何.梵志翻著襪
