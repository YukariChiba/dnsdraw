真人昔未起.奔鹿駭四方
連延天目山.兩乳百里長
有地跨江海.無種生侯王
中宵燎穹旻.列石表壇場
朱旗大梁野.英氣吞八荒
寥寥百年後.故物亦已亡
所餘彼巉巖.峰巔屹相望
主人承明老.星斗工文章
築亭紫霄上.坐客蒼株旁
攀雲弄明月.曉星生扶桑
禹山隔波濤.簡書永埋藏
願逢希夷使.水土還故常
