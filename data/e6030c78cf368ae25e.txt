出家無易事.了道亦非難
各自要努力.如人擔上山
累劫負償命.此生莫等閑
遇時若不順.展轉落讎關
佛與人方便.度人及登山
布身而填險.爲眾代艱難
荷擔如來者.莫道不當番
汝逆和尚順.明朝報愈艱
汝見有福者.擁從物如山
在處皆如是.因修得世間
若爭人我相.不如快下山
若酬自己債.豈用學燒丹
相逢無別有.動不是風幡
前後都還却.獨坐大雄山
