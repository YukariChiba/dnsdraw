青燈知有喜.花發滿堂紅
寶餠攢金蟻.瓊釵綴玉蟲
根非滋夜雨.蘂不綻春風
照破乾坤事.能攘日月功
燄凝中夜露.燼落五更鍾
蟾桂光無比.冰花巧不同
無香開瑞瓣.有燄似珍叢
鵲噪歡娛定.蛛絲信息通
今宵真有感.好事喜相逢
不假金烏照.應非玉斧工
草蟲空亂樹.野燐謾枮蓬
蛾至渾疑蝶.蛟飛不是蜂
酒親思杜老.詩詠憶韓公
不昧本來者.孤光曜太空
