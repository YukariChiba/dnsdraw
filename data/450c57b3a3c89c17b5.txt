岷山穹隆.岷水浺瀜
氣鬰葱葱.至和所鍾
秀毓臨邛.篤生英雄
綽有祖風.唐之鄭公
進思盡忠.王臣靡躬
萬壑奔洚.砥植在中
退思固窮.爲時儒宗
啟迪顓蒙.如金在鎔
王明泰通.虎嘯風從
入覲九重.天子改容
時謹邊烽.命公撫戎
大江西東.隠若長墉
甲兵藏胸.樽俎折衝
萬年之功.壽與天同
聊述鄙悰.以侑樂工
