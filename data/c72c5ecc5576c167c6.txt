美玉不自貴.貴之者良工
高才不自明.明之者至公
和璞文未刻.他山石正同
子虛賦未行.相如車不東
我今徵此詞.亦將擬未通
粵有空門子.孕秀赤城中
性靜不欲俗.詩癖俄在躬
意淳自高古.言雅思變風
勞勞不稱年.名尚高遠聰
我來山月鄉.即貌知困蒙
吾師道雖否.天子方文崇
一旦因得意.誦之于六宮
