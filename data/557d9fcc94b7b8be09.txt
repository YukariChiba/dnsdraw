樂天樂天.來與汝言.汝宜拳拳.終身行焉.物有萬類.
使汝未老.形枯如柴.萬感遞至.火汝心懷.使汝未死.
人生百歲七十稀.設使與汝七十期.汝今年已四十四.
樂天樂天.可不大哀.而今而後.汝宜饑而食.渴而飲.
晝而興.夜而寢.無浪喜.無妄憂.病則臥.死則休.
此中是汝家.此中是汝鄉.汝何舍此而去.自取其遑遑.
遑遑兮欲安往哉.樂天樂天歸去來.
