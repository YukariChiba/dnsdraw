朝辭陘山清.暮宿頼水綠
往来百里間.得此意已足
吾人少如願.夫子更絕俗
閉門觀易象.未用傷局促
使我三日留.共此一室獨
皎如嶺頭月.凜若霜後竹
欲爲斯文壽.以作學者福
洛陽佳少年.撫事多慟哭
此其於聖學.何異狗尾續
寧知草玄翁.萬事不掛目
深湛而雅澹.亦不在反覆
吾祖早聞道.晚與夫子熟
相期千載外.未得一世伏
渫山竄鼯鼬.晚日度鴻鵠
誰能從公游.歲月如轉燭
