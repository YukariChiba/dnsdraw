昔年曾約歸四明.掇鉢共飯莆菜羹
東園蔬薺幾衰長.望之何以辜斯盟
鏗鏗小節何足拘.大名當振聲谹谹
旌旗不動剿胡種.屈伸一臂逾長城
淮甸既肅四海肅.豐功盛德應難名
了知八珍與藜莧.清閑富貴但等平
我罹劫火固無悶.公視晝錦不以榮
七佛承承竟何據.六祖忉忉空碗鳴
君不見剎竿頭上鐵龍頭.鴻毛至重山嶽輕
