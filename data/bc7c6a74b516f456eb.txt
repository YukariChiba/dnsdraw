君詩素雄放.出語秀不俗
更讀病中吟.清婉猶可錄
自愧魯鈍者.文字毎見辱
有取定鄉閭.餘事亦何足
夫子飽書史.屢曬便便腹
蓄深故發遠.詩成驚衆目
我詩雖不少.俗馬空多肉
賴遇秃毛髮.苟仕安得祿
所至有青山.是處堪藏育
行當拂衣去.此志吾已卜
君須更勉旃.當以謙自牧
功成還故鄉.竹杖巾一幅
永從林下游.此詩無厭讀
