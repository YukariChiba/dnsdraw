守邊豈無事.治圃亦有說
朝看士飲羽.暮與客投轄
且以示多暇.且以勞同列
我生腸九回.世故肱三折
環堵僅尋丈.短亭聊歲月
忽蒙當宁記.濫補專城缺
區區自米鹽.在在欲黼黻
矧惟有茲山.未省從何月
張羅上空庭.尋斧及勁節
舊觀誰緝熙.新思蓋綿蕝
幸方一小治.尚可六太息
胡然召南人.而驟歌所茇
