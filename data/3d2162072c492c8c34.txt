溪泠泠.皷鼕鼕.虛堂淅瀝生寒風
寒風繞我夢魂去.飛颺直上蓬萊宮
蓬萊宮殿女如玉.霓裳羽扇環簾櫳
月娥留我宴珠翠.玳筵間列花叢叢
酒酣萬象羅心胸.舉盃話別殊匆匆
青鸞命駕下空闊.一聲璫珮鳴丁東
被衣起坐周四顧.庭戶悄悄無人蹤
銀河萬里倒澄碧.冰鑑半輪斜倚空
橫江孤鶴一聲唳.喚起鄉心千萬重
