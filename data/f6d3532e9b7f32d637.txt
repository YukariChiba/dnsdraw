雙睫不能熟.疏鐘起初曉
危欄扶力上.層簷掛雲表
羣峰蒼玉如.開簾四環繞
向來聲利場.自今眼界小
兩君天下士.一見意傾倒
有此風味佳.未受秋思惱
我昔溪上住.盟言寄鷗烏
今年縱得來.官事間日少
樊籠更樊籠.歸途天樣杳
是處非不佳.千慮舒懷抱
浮雲且東來.吾家隔林杪
境熟斷難忘.終念今朝好
