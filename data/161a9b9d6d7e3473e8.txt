今我忽不樂.駕言及陽春
西郊桃始華.未動車馬塵
名園開綠野.氣象淑且新
相從同舍郎.珠璧驚市人
垂鞭度長楊.和風拂衣巾
時花靚無言.草木含晴薫
迢迢西荘鏡.似與江南鄰
漾舟入天境.不辨水與雲
誰移呼猿澗.亂石瑣怪珍
奔雷轉三峡.可潄不可渾
止水照我心.流泉醒我神
終年九衢客.一洗聲利氛
歸來卧蝸舍.夢堕吴松濱
