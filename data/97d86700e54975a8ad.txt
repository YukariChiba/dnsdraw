翔風攪客心.爛熳不可收
隻舲揚層波.益信生計浮
滄洲澀歸迹.飄撇慚吳鷗
若人求自東.卓犖欣嘯儔
揖我暮川涘.疏明炯天球
掀髯藉芳草.閒則數魚鰍
詩書見孤詣.盤丸走軻丘
况有掃圍筆.可擅岐陽異
陰湖六尺轝.初恨不少留
梅根躍高檣.笑我仍回頭
繩床列短炬.相與枯春蒭
清狂到詼誹.券內嗤蜉蝣
女床無凡羽.渭曲皆清流
嘉實自彌望.直未斂以揫
須矣策高衢.稽句寧公羞
