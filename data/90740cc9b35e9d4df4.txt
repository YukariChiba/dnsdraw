幾年煙浪掩遺蹤.今意扶持古意同
簪笏每遊高聖世.蓴鱸聊爲快秋風
輕陰島嶼莓苔濕.夜雨蛟龍窟穴空
南浦雲峰晴不亂.北窗溪木暗難通
春濃岸酰成行碧.日暖汀花取次紅
歲月可悲唐廢苑.山河終近漢離宮
歸禽影轉沙堤曲.處土居鄰竹塢東
星斗已知天象富.菱蒲堪喜地毛豐
持竿幸有魚充鼎.混浴須嗟鶴在籠
吏隱苟能遊物外.江鄉何必羨吳中
