未生潭上雲.空望山中雨
湛湛陳桂樽.坎坎奏鼉鼓
蕭蕭靈風來.蹲蹲祝郎舞
莫言春作遲.但念寒灘阻
何當發泉源.綠水浸沙渚
不與農者期.自將舟人語
定作榜歌行.暮投丹湖浦
瞻祠草樹失.認嶺煙霞吐
平吞東南吳.遠带西北楚
川澤見坡陁.龍蛇蹙鱗膂
人經興寤歎.事往成前古
考碑何驗今.塗馬立空廡
余知骨相貧.豈敢望冥許
願乘溪流深.滂沛隨徹俎
