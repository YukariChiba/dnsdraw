吾居半山上.繞屋猶峻嶺
舉頭即見之.坐卧作牆屏
忽復不可求.澒洞雲萬頃
初疑岸谷變.身不踐人境
俄頃如故常.突兀在屋頂
隠現須臾間.變態莫記省
烟霞成痼疾.終日常炯炯
早閱金丹訣.未辦卜竈井
世亂一丘壑.斯志或可逞
鳴猿落空巖.翥鶴颺晴影
石泉漱芳潤.草木皆秀整
洞天有歸路.未往心已領
