流景赴壑蛇.浮生遷穴蟻
世變茲已極.擾擾欲何事
淡飲養丹田.守口爲福地
常時不出戶.一年兩遊寺
清霜又芳菊.與頭花前醉
里人重斯集.髣髴鄉飲意
敘坐既有倫.交勉言亦至
老成示典刑.少壯修容止
智者勿籠愚.勿以利傷義
實行培本根.餘力及文字
宙宇自顛冥.存古强吾里
扶持復扶持.相與無彼此
酒云酒云乎.淵乎有餘味
