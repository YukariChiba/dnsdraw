上人叢林秀.襟期支許越
往從湖山遊.發軔無留轍
轉身浮雲空.歸興飛鳥豁
故鄉得青海.下瞰鯨燦窟
結廬纔蝸牛.勝踐喧卑脫
叢殘翦荆棘.淚敝棲楣埒
蘭苕紛被逕.關鎖晝不掣
由來大慷生.卓錫果清絕
菅茅席三徑.虛榻掃凉月
不持一錢居.未省香火歇
鶴骨老亦輕.田衣故仍潔
高舂一飯過.野荈供嚼齧
笑作瘡剜肉.薦語畏饒舌
陽岡藷蔗稠.乳竇春泉冽
行當攬俗駕.滯念論一吷
