我心勞我身.遠道誰與論.心如木中火.憂至常自燔.
披訪結恩地.世人輕報恩.女無良媒識.知入何人門.
寒日行深山.路由穀中村.田翁樵采熟.男女謳吟喧.
借問身命謀.上言愧乾坤.時清公賦薄.力勤地利繁.
下念草木年.坐家見重孫.舉案饋賓客.糟漿盈陶尊.
醉閑鹿裘暖.白髮舞軒軒.仰羨太古人.餘將破行轅.
遑遑問身事.師友難為言.離歌又行去.落日低寒泉.
