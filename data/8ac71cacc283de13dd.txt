我學三十年.巧不能勝拙
汝年今弱冠.慎勿虛歲月
何必千里師.而後可受業
何必萬卷書.而後稱博洽
讀書貴有用.豈徒資筆舌
立身一弗謹.萬事皆瓦裂
蔬肉同一飽.自可甘薇蕨
布帛同一煖.何必輕裋褐
貧賤士之常.紛華安足悅
晴窗明几硯.夜燈耿風雪
汝今其勉旃.經史須涉獵
顧我何足學.當學古賢哲
