翰林氣英發.博學起徒步
初射東堂策.巳稱濟時具
出入三千歲.差池千一遇
青雲得自致.白眼與俗迕
勁節凌秋旻.玄文匿深霧
尺璧可令毁.堅石難使鑄
董生膠西相.賈子長沙傅
終疑希世才.良用制作誤
銜悲去修門.觖望動行路
落落長松姿.歲晏悴霜露
平生慕高名.邂逅隔清晤
心許千金劍.無由挂君墓
