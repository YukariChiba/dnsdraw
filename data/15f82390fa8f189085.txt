微生嘆數奇.衰疾久見面
遥聞鄉大夫.今日潘懷縣
列宿羅胸中.可但書萬卷
撫字究衷曲.誅求無俗見
已多鍾子知.且上北海薦
顧以疾自歉.往見身如絆
緬想滄浪臺.吏退足清燕
詩壇建旗鼓.來往紛俊彥
未修維梓敬.徒起臨淵羨
邂逅得披承.英風起衰懦
靦顔謝不敏.多言幾誕謾
歸來飭泓穎.秋暑尚嚴憚
居然得新詩.大篇驚趣辦
瑟縮綴苦語.緘題寄回便
何當重扣門.一奏白石粲
