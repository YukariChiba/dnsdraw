浩如都會藏槃槃.靜若江漢捐濤瀾
公手不動安如山.人在廣莫行寬閑
昨朝齋戒謁帝還.精禱默際天人間
風雨燠寒吾臂端.此道不遠求諸難
異時談笑聞斑斑.王門至今人扣鬭
翕然四海忘家艱.父歌母嬉兒團圞
深耕熟耰輸上官.倉廩府庫堆層巒
下窺王謝規摹慳.蜀山萬里逾人寰
桃李不識春風顔.殘膏自可蘇痹頑
真宰於我夫何癏.百身報以期銜環
