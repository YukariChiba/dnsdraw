學書如學禪.心悟筆自到
若非賢達人.安能字畫妙
鳥跡不必傳.篆籀亦異好
草聖實奇偉.變化不可料
張顛號神特.酒酣一脫帽
要識善用心.乃知皆同調
近世有鍾離.筆力絕能紹
不必衛夫人.自是過逸少
浩如觀波瀾.劃見鯨尾掉
宛轉或游龍.突兀忽峰峭
精逸一何有.信是得其奧
豈但揮端毫.亦足見風操
