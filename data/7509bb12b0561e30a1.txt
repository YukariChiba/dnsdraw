君作來賓宰.聽我說來賓
蠻俗無王化.當爲行化人
有民無租賦.租賦出商旅
逐利遭重徵.商旅亦良苦
能放一分寬.可減十分怨
不愛資囊橐.但愛了支遣
民窮頼撫摩.官貧俸不多
但得百姓安.俸薄其柰何
勿謂朝廷遠.官職易遷轉
律己貴廉勤.御事要明斷
自縣辟爲州.指日爲太守
須知早歸來.瘴鄉不可久
