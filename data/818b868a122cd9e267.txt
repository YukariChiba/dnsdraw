精神玉雪眼點漆.總角兩髦錦纏碧
郎君未出客已驚.隔窗讀書鸞鶴聲
松煙兔穎小三昧.蠆尾銀鈎略無對
鍾王筆法老始成.阿麟今纔十二齡
七十列傳十二紀.白頭書生不能記
亂抽架上聊試渠.橫誦倒誦如流水
二雅三頌已作箋.要與毛鄭爭先鞭
吟詩作賦更餘事.不論五言兼七字
奉常先生有陰功.翰苑仙人有家風
高科好官手可唾.更看聲名塞天破
老夫還曾浪語麽.老夫還曾浪語麽
