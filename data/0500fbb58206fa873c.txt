摇摇春霜草頭白.冰如龍蛇當轍迹
天開日麗非偶然.昨夜滿山明月色
憶昨北走關山中.下坂還登百千尺
狂風虛霰何可當.破碎貂狐作巾幘
今朝驛道千里平.而况六幙俱空明
昔何艱險此何易.付予榮枯豈天意
人心既好馬亦驕.騰韁齧轡鳴蕭蕭
我今亦復歌且謡.惠相好者同遊遨
相與馳君之樂郊.從此不嗟衝涉勞
