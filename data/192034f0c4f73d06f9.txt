漾漾南澗水.來作曲池流.言尋參差島.曉榜輕盈舟.
萬繞不再止.千尋盡孤幽.藻澀訝人重.萍分指魚遊.
繁苗毯下垂.密箭翻回輈.曝鱉亂自墜.陰藤斜相鉤.
臥蔣黑米吐.翻芰紫角稠.橋低競俯僂.亭近閑夷猶.
目為逐勝朗.手因掇芳柔.漸喜遊來極.忽疑歸無由.
氣狀雖可覽.纖微諒難搜.未聽主人賞.徒愛清華秋.
