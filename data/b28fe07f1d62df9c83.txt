大天蒼蒼兮大地茫茫.人各有志兮何可思量.
狐神鼠聖兮薄社依牆.雷霆一發兮其孰敢當.
荷貞人兮信義長.令骨肉兮還故鄉.永言慚愧兮何時忘.
上天配合兮生死有途.此不當婦兮彼不當夫.
腹心辛苦兮涇水之隅.風霜滿鬢兮雨雪羅襦.
賴明公兮引素書.令骨肉兮家如初.永言珍重兮無時無.
碧雲悠悠兮涇水東流.傷嗟美人兮雨泣花愁.
尺書遠達兮以解君憂.哀冤果雪兮還處其休.
荷君和雅兮感甘羞.山家寂寞兮難久留.
