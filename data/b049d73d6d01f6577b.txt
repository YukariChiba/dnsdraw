伊洛正音聞者寡.邪說異端難並駕
春風不到六經堂.和煦無由藹天下
卓然人物既興起.浩然一氣均陶冶
橫秋霽月耿東南.勁草疾風知用舍
隄障狂瀾如砥柱.淵源理學扶宗社
伊周文憲復精明.漢唐述作俱陵跨
論道經邦坐策勳.彈冠束带無遺野
遂令四海九州內.三尺兒童恥言伯
太山盤石固無疆.亂臣賊子胡爲者
今日樞庭拜宇文.還似前朝相司馬
