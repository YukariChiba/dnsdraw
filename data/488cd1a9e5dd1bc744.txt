西風振槁如發蒙.危亭創見心眼工
融成水月一合相.有似猛火烹鉛銅
是時素節屬重九.喚客一醉萸菊同
夜深跳魚亂珂璧.起舞大叫騎鯨公
令君心瀾了不起.摩尼返照萬事通
拄頤但覺朝氣爽.繞腰未羨黄金重
高情偶與幽賞會.妙語倒瀉瓊瑰胸
誰將玉笛吹曉月.透袂冰濃禁不徹
歸來夢想通明觀.一片湖光眼中見
