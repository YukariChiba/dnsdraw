常公廊廟姿.龍節殿南區
鑿開文章源.儒學比蜀都
儀儀天章老.秀色發東吳
相望三百載.還擁朱轓車
風帆入天境.雲際如飛鳬
到郡省風俗.少住使君旟
邦人愛文字.小吏亦詩書
歐生死北土.仙山失璠璵
魁怪遂橫行.聖人惡奪朱
願公正禮法.引之君子塗
騤騤萬馬群.必有真龍駒
它時楊得意.自可薦相如
