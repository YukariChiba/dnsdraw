將軍昔著從事衫.鐵馬馳突重兩銜
披堅執銳略西極.崑崙月窟東嶄巖
君門羽林萬猛士.惡若哮虎子所監
五年起家列霜戟.一日過海收風帆
平生流輩徒蠢蠢.長安少年氣欲盡
魏侯骨聳精爽緊.華岳峰尖見秋隼
星躔寶校金盤陀.夜騎天駟超天河
欃槍熒惑不敢動.翠蕤雲旓相蕩摩
吾爲子起歌都護.酒闌插劒肝膽露
