物形固天造.物景不自勝
泉乎未遇人.石罅徒流迸
宮相政多暇.行樂躡巖磴
發蒙漲爲溪.幽致茲焉盛
唐賢大曆後.峭壁刻名姓
我來一何暮.今秋始乘興
山勢環有缺.山門壺引柄
乍挹清泚姿.頗愜幽閑性
味將春茗宜.光與曉嵐暝
架竹落僧厨.遠聲入清磬
何當宿禪室.欹枕終夜聽
飲多病骨換.照久塵逈
銷盡謫居愁.無心治歸艇
