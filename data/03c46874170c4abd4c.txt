高風吹斷溪橋笑.幾箇廬山昏又曉
新開圖畫白鷗江.螭吻摇鬐到雲表
長廊晝永茶烟青.參禪問道談詩聲
蒼頭卓午汗交面.烹葵菹韭炊香粳
中有軒軒秀眉宇.春日藍田初過雨
一幅紗巾三士衣.儼然方外家人主
吾聞曾有奇鳶肩.亦聞曾有驚彌天
又曾有與花三朵.聊復爾耳能千年
誰信沙門頭有髮.誰信道士喉無結
飯盂朝貯五山雲.酒壺夕注滄海月
此月濯濯乎初明.此雲冉冉乎方生
倉之無窮飲無竭.囅聲大笑東風行
