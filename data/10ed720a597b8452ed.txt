憶昔重遊樂.尋春之宛陵
天機織出萬山錦.虹橋倒影銀河明
游絲縈空白日暖.好鳥亂響清風生
疊嶂樓中索美酒.坐上客子皆豪英
諸姬合雜奏弦管.一人妙唱爲井瓊
玉板斜開厚冰裂.鴛鴦索拍秋波横
酒盞貪歡不知數.夢入瑤池逃宿酲
誰知一别萬事錯.荷衣倒着來江城
青雲散盡落青野.長絲掣斷無長鯨
鄉山好在却歸去.當共故人吟此情
