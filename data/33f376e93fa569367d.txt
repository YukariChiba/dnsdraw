書生兀兀園不窺.見馬豈辨騮與騅
開圖九駿立突兀.摸索知是真龍兒
奔雷蹴踏原野動.曳練慘錯風沙隨
華纓金絡豈不好.矯首奮迅那容羈
吾聞取驥如擇士.競愛妥帖驚權奇
士懷倜儻衆論斥.馬有顦顇羣駑欺
六閑豢養固恩厚.橫氣摧折常鳴悲
丹青儻不逢妙手.萬世豈識真龍姿
因思中原政格鬭.鐵騎倏忽銀山移
著鞭安得致此物.掩畫四顧徒歔欷
