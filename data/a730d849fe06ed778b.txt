聲教空巖穴.夫君集帝庭
辭華動丹扆.光價塞青冥
俊德爭推轂.榮塗易建瓴
陸離寒水玉.磊落曙天星
得喪誰先識.艱虞困屢經
蹉跎渥洼足.漂泊鳳凰翎
粉署疏恩紀.甘棠寄典刑
仁風思布濩.疲俗待綏寧
賤子良多愧.餘光每乞靈
題名聯士版.占籍備民丁
種種顛毛白.蕭蕭壟栢青
陌頭瞻皁蓋.獨立涕飄零
