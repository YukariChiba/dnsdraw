亭亭嶧陽樹.落落千萬尋.獨抱出雲節.孤生不作林.
影搖綠波水.彩絢丹霞岑.直幹思有托.雅志期所任.
匠者果留盼.雕斫為雅琴.文以楚山玉.錯以昆吾金.
虯鳳吐奇狀.商征含清音.清音雅調感君子.
馬卿臺上應蕪沒.阮籍帷前空已矣.山情水意君不知.
隴水悲風已嗚咽.離鶤別鶴更淒清.將軍塞外多奇操.
自言幽隱乏先容.不道人物知音寡.誰能一奏和天地.
歲歲汾川事簫鼓.朝朝伊水聽笙簧.窈窕樓臺臨上路.
猶憐雅歌淡無味.淥水白雲誰相貴.還將逸詞賞幽心.
願持東武宮商韻.長奉南熏億萬年.
