宿雨覺才初.亭林忽複徐.簇聲諸樹密.懸滴四簷疏.
省漏疑方丈.愁炊問鬥儲.步難多入屐.窗淺欲飄書.
動蠖蒼苔靜.藏蠶落葉虛.吹交來翕習.雷慢歇躊躇.
滯已妨行路.晴應好荷鋤.醉樓思蜀客.鯹市想淮魚.
徑草因緣合.欄花自此除.有形皆霢霂.無地不汙瀦.
境晦宜甘寢.風清x退居.我魂驚曉簟.鄰話喜秋蔬.
既用功成歲.旋應慘變舒.倉箱足可恃.歸去傲吾廬.
