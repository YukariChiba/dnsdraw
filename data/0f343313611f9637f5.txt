吾友趙景明.材絕世不近
疏通無流連.豪俊有細謹
尤精人間事.照見肝膈隠
忽然奮鬚髯.萬事供指準
漢士興伐胡.唐軍業誅鎮
久已受褒封.誰能困嘲擯
四十七年前.時節憂患盡
去作江陵公.風雨結愁慍
昔稱長官貴.今歎服勞窘
夜光儻無因.早晦行自引
田園多遯夫.未必抱奇藴
勉發千鈞機.一射强虜殞
