秋中無常期.月望無常歷
况於月之房.歲十有二集
云胡三五夜.賞翫著今昔
我觀魏晉前.未有娛此夕
豈由夕月禮.承訛變淫液
天行至東北.陽升乃朝日
日月向南來.三務趨朔易
則於陰之反.順時報陰魄
古人敬天運.隨處察消息
俗學踵謬迷.更以儗科級
廣寒八萬戶.桂樹五千尺
文人同一辭.祇以驚俗客
墨墨數百年.月如有冤色
爲作反騷吟.聊以補載籍
