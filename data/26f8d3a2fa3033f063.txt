馬祖接得大雄峰.一喝當機三日聾
近來叢林無此作.多是活埋文字中
君不見鬻薪客.特石墜腰供七百
一字不能人爲書.繼續衣盂是伊得
又不見周金剛.滿車載疏遊南方
紙燈忽滅眼睛出.白棒一揮吾道昌
玄中人.甚眼目.指金成鍮石作玉
聖凡命在渠手中.凜凜威風誰敢觸
直得如斯未稱渠.爾曹何苦猶貪書
是間縱得不爲貴.天外出頭方丈夫
