眼醒蓬島飽瀛洲.他水他山何足遊
郎宿自闌朝北極.使車誰枉指南州
浩浩湯湯廣諸海.無人能與相融會
天遣公開東計臺.融會諸海新詩內
奇奇怪怪桂諸峯.無人能與相會融
天遣公開西帥府.會融諸峯古文中
進衣怱遽吾民事.退食從容吾道許
詩文平淡潮柳州.公則視之爲末藝
包籠天地孟軻篇.收管山川馬遷記
仰觀俯察易象真.更勘畫前精入神
未爲三公效燮理.先與萬物歸彌綸
事非戰國而來事.人是羲皇以上人
