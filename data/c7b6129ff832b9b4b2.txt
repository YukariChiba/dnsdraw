齊師成都來.春風掀竹笠
自云十五年.參學事未畢
得錢買小舟.湖南尋佛日
胸中有此老.如飯不下嗌
誓竭牛馬走.往供薪水役
儻諧一大事.歸來卧蓬蓽
此老吾所聞.機用飛霹靂
高提倚天劍.萬里無行迹
師欲嬰其鋒.意氣真絕出
巫峽柁聲轉.湘江帆影急
行矣毋滯淫.坐夏猶可及
寄語花藥市.爲我留一席
