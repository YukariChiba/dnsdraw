長堤十里荷花雨.隠約塵頭南去路
故人戀戀不能忘.又遣長須寄新語
錦嚢玉軸纒朱絲.開緘怳覺雲烟飛
青山未許松柏老.綠野會致牛羊肥
嗟予衰滯煩訾相.十年相對江湖上
苦吟猛省爆鴨脚.劇論旋驚爛熊掌
分攜令我重回首.日月漂流易成久
因風頻寄數行書.毋蹈從前作詩痩
比鄰先生倦不出.德齒俱尊時第一
何妨杖屨日過逢.白酒黄鷄醉秋色
