歐陽子.出陽山
山奇水怪有異氣.生此突兀熊豹顔
飲如江入洞庭野.詩成十手不供寫
老來抱璞向涪翁.東坡原是知音者
蒼龍璧.官焙香
涪翁投贈非世味.自許詩情合得嘗
却思翰林來餽光祿酒.兩家水鑑共寒光
予乃安敢比東坡.有如玉盤金叵羅
直相千萬不啻過.愛公好詩又能多
老夫何有更橫戈.奈此于思百戰何
