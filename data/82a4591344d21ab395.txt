清曉戒徒御.出郊爲勝遊
霜林半搖落.肅穆天地秋
散策陟峻嶺.憑髙瞰清流
禪居得蘭若.迥覺林泉優
露草淒更碧.風松鬱相繆
山空鐘磬響.地勝池臺幽
竹色森不改.桂香泱漭浮
經行豈蓮社.景物如虎丘
流水人寂寂.歸雲晚悠悠
惜哉光景促.妙賞難淹留
却步出山徑.猶迴戀山眸
登臨興未盡.更理溪中舟
