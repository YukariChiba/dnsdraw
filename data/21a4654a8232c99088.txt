隆岸圍小河.紆鬰江之隩
初看一泓窄.旋望百頃淥
艅艎與下瀨.山屹復雲矗
自治貴不試.此舟江左腹
向來胡騎南.勢若撼坤軸
飛城截中流.羣孽頸爲縮
元兇坐自斃.犬羊僅還轂
千齡有機會.二豎方角逐
武剛環貔貅.突騎騖陵陸
古今常勝術.所投副所欲
神州久望望.廟算佇復復
區區計自保.膠柱難爲曲
客行寧賈胡.小泊遂信宿
撫事空三嘆.爲儒慚碌碌
