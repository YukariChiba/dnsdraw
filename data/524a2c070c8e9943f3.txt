留侯遠孫腹䏺肛.載儒家書雜岐黄
桂山木落秋蒼蒼.畫簾西風杵臼香
瘴烟癘雨吹南荒.弱兒倒卧瘦女僵
藥石不入市賈箱.利專巫祝司禱禳
磨刃霍霍向豬羊.見君似人喜踉蹡
圭刀遣贈出錦囊.我憐此身無牢强
外邪客氣弩矢張.君言扶衰艾火良
有得不計腕肉瘡.世間何事非膏肓
白晝二豎行跳梁.案脈駭走扁與倉
餒腹可復須檳榔.請君乞我囊中方
