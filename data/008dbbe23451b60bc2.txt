閒居亦無營.歲月駛流水
適聞新蟬鳴.袢暑遽如此
佳哉二三友.久要復鄰里
憐我疾病除.慰我懷抱喜
居然肯見顧.岑寂聊啟齒
空山百無有.翠阜映清泚
幽泉俯伴月.盎盎真石髓
坐久得清凉.山瓶還屢恥
一杯樂所遇.靜勝有真理
誰能走懸箔.赭門趁朝市
炎歊不可觸.暑雨欣漸止
幸有故人風.相過時洗耳
