昔吾知養生.始自皇人經
其說乃浩博.隱奥通神靈
錦囊固申行.夢寐嗟沉冥
十年不一開.未甘遂遺形
矯矯髙平生.真訣炳丹青
要妙不在多.一言如發硎
使人久滯念.霍如病已醒
豈徒固衰朽.且將延百齡
我雖欲亟試.未能廣娉婷
明年走浚上.要當宅重扃
信如君所說.誓將鄙心銘
爲報不易言.髙山柏亭亭
