蕭條一陋巷.頻日見馬蹄
歸來稚子告.有客云將暌
始知君其南.復歎我向西
豈不懷念慕.吾親書新齎
曰吾五男子.愛惜無不齊
所要立門戶.安用同犬雞
齪齪守此客.馴馴戀此棲
二季留左右.足以共挈携
身許遠就祿.幸又奉阿㜷
今年還都下.路喪子與妻
囊罄厭外役.進退類藩羝
終當改江邑.儻得致音題
