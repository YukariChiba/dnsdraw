遙夜飛螢動秋思.獨卧空山驚晚歲
可堪六月已聞蛩.日暮咿咿響庭際
關河多風氣蕭索.碧樹先秋早摇落
鳴機夜織常怨寒.白紵吳衫苦輕薄
年年促織誰最悲.堂上美人愁翠眉
清砧搗練對殘月.玉筯啼紅裁遠衣
唐風詩人勸其主.行邁苦遲嗟歲暮
山城聽汝已三年.三年白髮多於故
飄飄秋夢到江湖.我欲東歸鱠碧鱸
安能爲爾將雙淚.歲歲風前沾客裾
