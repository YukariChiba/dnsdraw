南山之田兮.誰爲而蕪
南山之人兮.誰教墮且
來者何爲.而往者誰趾
草漫靡兮.不種何自
始吾往兮無耜.吾將歸兮客吾止
要以田兮寄我治.我耕淺兮穀不遂
耕之深兮石撓吾耒.吾耒撓兮耕嗟難
雨專水兮日專旱.借不然兮穎以秀
螟懸心兮螣開口.我雖力兮功何有
雖然不可以已兮.時寧我違而我無時負
