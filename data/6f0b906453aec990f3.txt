丙申蚩尤臨蜀口.三十年餘遭踐蹂
當時五十四郡全.兵與民財堪著手
鋒旗戊午肆長驅.江北江南分戰守
彫瘵僅存六七州.鴻鴈飛鳴狐夜吼
先生受任勢凌兢.倉扁視證亦驚走
無麫餺飥難支撐.將勇兵强民力阜
前賢用蜀當優游.先生端力排紛糾
農炊豈暇勸加餐.春風未始一盃酒
公心只有天地知.雖處艱關安且久
事不辭難功不矜.節度樞垣亦廉取
天下都統捧霞觴.先生一人更誰有
