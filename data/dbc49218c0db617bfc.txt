昔年開汴水.元應別有由.或兼通楚塞.寧獨為揚州.
直斷平蕪色.橫分積石流.所思千里便.豈計萬方憂.
首甚資功濟.終難弭宴遊.空懷龍舸下.不見錦帆收.
浪倒長汀柳.風欹遠岸樓.奔逾懷許竭.澄澈泗濱休.
路要多行客.魚稀少釣舟.日開天際晚.雁合磧西秋.
一派注滄海.幾人生白頭.常期身事畢.於此泳東浮.
