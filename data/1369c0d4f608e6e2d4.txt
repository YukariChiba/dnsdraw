赭衣舂永巷.酸風起暮杵
聲聲碎妾心.妾兒痛隔三千里
灞水歡迎骨肉恩.子母再見無由緣
誰將鴆羽飲龍子.晨獵上林如意死
妾耳縱能聞.妾目那能視
妾口縱能言.妾足安能履
白日改色天容愁.未央宮中桐葉秋
堂堂豐沛龍準公.三尺造漢烹英雄
擊布歸來尚無恙.預置股肱如指掌
明知戇勃可安劉.何爲存妾子母無良謀
