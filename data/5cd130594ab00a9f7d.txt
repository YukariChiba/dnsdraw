猛虎久負嵎.吞噬草木痏
流毒烈贛吉.一呼蜂蝟起
老天福黔黎.雪村鎮梅壘
指授討捕略.前驅謝張李
火箭窮其巢.推算捷如駛
露布星火馳.餘獰悉披靡
大暑熾焚惔.心薌焫一縷
甘澤隨車至.咸曰雪村雨
人事天道協.除惡乃臻媺
洞落洗腥穢.生意從此始
雞豚醉秋社.老農自相語
生長子復孫.一飯不安匕
南人今不反.合爪鯉城主
願緩除書來.德風遍田里
