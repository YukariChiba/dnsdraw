班超未侯漢.誰識烏孫客
韓信已王齊.誰知長樂厄
彼亦非異術.忠諛分黑白
直道世且違.彼亦何足責
自古勳業人.把鏡惟自索
顧我灑落資.足可振翰翮
如何汗馬秋.英雄尚南謫
祇應捻胎鬼.手段不合格
古括子劉子.閲人幾千百
一見麞鼠質.便許正疆埸
知子忠且諛.愚固未暇擇
萬一符子言.亦可名簡冊
它時雙蹇馿.約子訪黄石
