武陵城中春事濃.楝花欲開未開風
常平使者謝朝列.袖有英簜吾將東
披孔翠裘上馬去.錦韉昱爚三花驄
先携令名作鄉繡.却把仁念爲倉紅
世人機淺嗜欲深.便從扶木窮高舂
朝余蒼梧夕縣圃.何似緩轡摇冬瓏
曩余除官本同署.至自萬里驚燕鴻
諸公祖筵亂平湖.復我不往心忡忡
君今姑爲粵人行.明年歸朝儻及同
