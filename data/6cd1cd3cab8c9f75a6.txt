墨君颯颯風雨鳴.垂鸞舞鳳翻青綬
一竿珍重幾百緡.奚啻渭川三萬畝
金鏘玉戛空琴聲.婢行奴顔謝花柳
得亭真從寂寞間.卓古高標壓群醜
不須辨直致湘江.便覺滿窗凉意透
挺然葉節抱風孤.頓應君子虛心受
雷迸籜龍龍欲走.櫻笋紛紛徒適口
破除肉味若聞韶.王猷笑詠還依舊
藉檻湘陰凈簡書.接地春華幻塵垢
拂手筆端別有神.往來平安報良友
前時無偶後無繼.奇寶秘靈宜永久
