臨南山猗陟北岵.撫壯勝猗遺萬古
漫漫蒼蒼穹無所.奕奕嶪嶪蹤奇度
逶迤猗前征.盤礴猗後駐
奮迅猗奔駛.却約猗畔顧
環旋猗抱卷.引伸猗就旅
霧釋猗離掩.雲乘猗平舉
瞭瞭猗蟾輝.悒悒猗蒸雨
鬰鬰猗陽春.莽莽猗玉露
爚爚猗午停.翳翳猗酉去
領吾儕猗並輿步.却飛仙猗不遐慕.癯其形猗久何苦
便莫便猗遵坦路.適莫適猗破心阻
樂莫樂猗頻會遇.莫莞藤猗擷芳藇
