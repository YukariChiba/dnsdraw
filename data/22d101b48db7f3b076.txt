塵融法界.念盡毗盧
千眼頓開.纖塵不立
遊戲寶明空海.超越菩提覺場
善財入樓閣之門.重重無盡
居士供蒲塞之饌.種種莊嚴
以上妙飲食供養爲法門.以廣大願心總持爲佛事
一一攝入.一一交參
一一圓融.一一周徧
理事平等.真俗混融
凡聖同源.因果不二
直得文殊騎獅子.入普賢鼻孔裏藏身
普賢騎象王.入文殊眼睛裏瞌睡
釋迦彌勒.掩耳偷鈴
勢至觀音.抱贜叫屈
