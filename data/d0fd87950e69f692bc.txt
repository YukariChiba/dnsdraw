君不見諸佛聖人心無礙.爲通道化說三無
雖說三無實無說.心爲萬境所由居
正使顛倒造五逆.隨情所作併歸如
抱檏澄神念無念.亦不分別滅無餘
所以安心不擇處.了知真俗體非殊
息慮心空不捨事.名理言行不相扶
不依六塵心搖動.真如無作順空虛
無去無來常不住.心神竭盡亦非無
不壞於身隨一相.不斷貪淫而不居
若謂無差還自縛.言其體異轉傷軀
猶如夢幻無真實.本來非有若爲除
行路難.路難頓爾難料理
凡夫妄見有差殊.真實凝心無彼此
