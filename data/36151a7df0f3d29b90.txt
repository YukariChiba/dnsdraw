九州大麓標山經.早與天地同垂名
鴈蕩初傳晚唐世.掩抑衆嶽夸神靈
豈非龍伯所播遷.海水枯竭久乃成
窮鎪石怪呈萬巧.宛取物似羅千形
陰湫陽嶺何恍惚.紫光碧焰長磨縈
夜隨王喬玉簫發.曉答矩那金磬清
聞者未到意已傾.往往夢想驅風霆
胡僧猶嫌憇寂寞.便房曲檻頻招迎
强扶墜閣接雲漢.却補壞壁回丹青
來車去馬謾孔總.亭主自住誰爲情
