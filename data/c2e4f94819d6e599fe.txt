田家雖賤勞.豐歲飽餐粥
儒士筆以耕.相形無食肉
我生文字盟.向日交友卜
自從此邦來.得君一夔足
作詩非野格.悟坡更參谷
字法皆有師.翩翩信超俗
誰云前輩遠.解使神觀復
鸞乃鳳之徒.蕙乃蘭之族
惟我甚亡頼.於何能見辱
又何與於人.嗔君刺在目
寒窗夜沉沉.燈燼落金粟
芻薪價益高.窘狀稭然菽
相看一何有.有子所送菊
何以得今夕.把君詩過讀
