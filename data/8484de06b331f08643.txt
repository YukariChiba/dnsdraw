試問今宵月.今夕何爽約
遂令山中人.倚戶守寂寞
上界足官府.天門有關鑰
雲鎖烏鵲橋.風把鳳凰閣
蟾吞不夜天.兔搗長生藥
否則廣寒君.尚或事梳掠
如何二鼓去.桂影更不作
幽人惟太息.遠趣在碧落
伊本不窈窕.我非業諧謔
如此良夜何.不飲何時樂
悠然舉大白.清嘯散萬壑
那有揚州鶴.那有揚州鶴
