羣山峨峨兮屏下環.鍾爲人英兮司賢關
風雅解頤兮簪佩珊珊.有女穎悟兮拱聽帷間
識性情之正兮婦德閑.雞鳴警戒兮夜漫漫
冰清玉潤兮卿月相傳.夫君騎鯨兮今幾年
綱紀繩繩兮閨門肅然.樂山堂兮花木正妍
蕙槁蘭萎兮棄釵鈿.淒淒東塢兮藏風烟
畫翣流雲兮去翩翩.飛絮寂寞兮隨珠軿
忍看雙璧兮沈黄泉.龜趺螭首兮何時鎸
山靈呵護兮祚綿綿
