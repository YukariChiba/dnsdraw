大地人求巧.子獨全其拙
喫飯倒把匙.刺眼翻著襪
只知困守株.不愁飛辯月
天真未解分.混沌一團鐵
抱璞尋鑪鎚.巧手難施設
朅來就拙玲瓏陰.氈拍板合無絃琴
摘楊黄花嗑然笑.樵童牧豎皆知音
豈不見稜道者.破七蒲團無縫罅
鬼窟翻身呼大差.卷起簾來見天下
又不見隆藏主.此是吾家睡虎子
氣肅西風牙爪露.千林掃跡無狐兔
須知巧自拙中出.巧拙到頭無處覓
無尋覓處知端的.急來與汝粗拳喫
