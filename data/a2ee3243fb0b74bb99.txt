薄薄酒.勝齋蔬
粗粗布.勝無襦
醜妻惡妾勝鰥孤
叱塗呵道驅高車.何如醉歸連臂行相扶
巍冠束带商唐虞.何如北窗散髮擁腹千爬梳
金樽瓦盆酒如一.食芹差可無彫胡
名堯字孔相號呼.百年螻蟻同丘墟
朝爲卿相暮匹夫.青黄蚤失溝中枯
錐利未必賢椎愚.左圓右方徒區區
不如濁酒三盃對醜婦.荆釵布裙相媚嫵
