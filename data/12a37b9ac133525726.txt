昨夜雪深疑有雨.五更還作掃雲風
我于此地雖無責.傷時失事心則同
起來悵望一吁歔.又覺烈日侵階紅
隔牆鼓吹去何許.入戶哀怨號無蹤
尋花戀蘂爾自樂.啼夫哭子情無窮
平生感慨垂老別.異時獨與新豐翁
邇來眼力不解事.彷彿推墮此境中
天公豈肯違一物.爾且莫嘆杼柚空
無心致禱禱必應.會見一雨半年豐
