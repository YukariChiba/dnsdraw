方塘收雨脚.落日半遥岑
芙蕖浄娟娟.麗服撫翠衾
無言意自遠.欲渡秋水深
緬懷平生人.對此詎可尋
弄芳惜晼晚.酒至誰與斟
天涯有歸雲.聊寄相思心
心開獲清賞.芙蕖一何綺
美人艷新妝.斂袂照秋水
端如蕩子妻.顧自良家子
黄金選燕趙.搖落對江沚
薄暮風雨來.獨立淚如洗
望君君詎知.傾宮定誰似
