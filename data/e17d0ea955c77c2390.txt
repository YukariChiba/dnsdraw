落日催行客.馬上振短策
觸途眉見赤.墮俗眼生白
安知青林中.有此江上宅
决眥破天藏.盪胸納空光
一奩注寒晶.表裏洞八窗
風水自吐吞.噴雲忽滿江
臞翁目如電.坐閲東海變
酒酣跨赤鯉.謁帝通明殿
霓裳月中聞.羅襪波上見
垂老寄漁商.家風在瀟湘
虚舟自不繫.倦鳥寧復翔
一榻如見容.拄杖挂鉢嚢
