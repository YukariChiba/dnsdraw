月浪衝天天宇濕.涼蟾落盡疎星入
雲屏不動掩孤嚬.西樓一夜風箏急
欲織相思花寄遠.終日相思却相怨
但聞北斗聲迴環.不見長河水清淺
金魚鎖斷紅桂春.古時塵滿鴛鴦茵
堪悲小苑作長道.玉樹未憐亡國人
瑤琴愔愔藏楚弄.越羅冷薄金泥重
簾鉤鸚鵡夜驚霜.喚起南雲繞雲夢
雙璫丁丁聯尺素.內記湘川相識處
歌唇一世銜雨看.可惜馨香手中故
