昔忝臨漳守.娛心自退公
閑愁放天上.真境得壺中
燕處雖云適.規模惜未豐
恢園隳舊堞.困宇出新工
材品珍方用.花名異始充
泉分洹水堰.梁下鄴城宮
今始推良牧.褒辭借病翁
笙鏞諧廟瑟.珠玉滿郵筒
詎敢矜前政.徒知偃下風
北堂留衣錦.西巘峻維嵩
休逸簷梢月.榮歸浪襯虹
班條多暇日.清賞此何窮
