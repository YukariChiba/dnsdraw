自嗟處身拙.與世嘗齟齬
至於作文章.實亦少精趣
低摧朝市間.所向觸謗怒
夫子興眾殊.琢飾貺佳句
將然紙上動.讀畢恐飛去
自覺異平居.恍忽忘世故
迥如出泥塗.熏滌失臭污
衣之青霞裾.飲以紫蕊露
輶軒駕飛黄.蹀躞上夷路
古貴知者稀.流俗豈足顧
雅意雖可珍.三復未敢報
退慚百不堪.尚恐君悔誤
