日居複月諸.環回照下土.使我玄雲發.化為素絲縷.
稟質本羸劣.養生仍莽鹵.痛飲困連宵.悲吟饑過午.
遂令頭上發.種種無尺五.根稀比黍苗.梢細同釵股.
豈是乏膏沐.非關櫛風雨.最為悲傷多.心焦衰落苦.
餘者能有幾.落者不可數.禿似鵲填河.墮如烏解羽.
蒼華何用祝.苦辭亦休吐.匹如剃頭僧.豈要巾冠主.
