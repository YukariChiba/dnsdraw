故人客玄都.結茅臨子午
慈親哺童稚.十口共甘苦
門橫百琅玕.永日不受暑
浮名博煙霞.掉臂終不許
聽我讀新詩.小侯趨大府
揮毫散珠玉.風帆轉驚渚
北郭鄭仙翁.襟懷兩虚佇
尹氏才振古.仙翁筆端語
矛戈角森橫.畚鍤起雲雨
應笑窮巷生.蓬蒿半垣堵
所喜樂豐登.粒米不須數
況從名士游.真可釋羈旅
願君分餘光.下照及鄰女
切勿閟好音.文典實不與
