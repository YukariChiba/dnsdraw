四世凡五公.貴盛古自昔
於我如浮雲.光前在仁宅
仰觀我絜齋.江漢濯之白
下視世所羨.腰黄眼前赤
度越此流輩.人何啻千百
希舜鹿野居.介然有如石
嘗爲耳目人.天子屢前席
義難若是恝.命豈可終逆
非如一小官.去就惟我適
况當有道時.丘自不與易
世方厄三空.實當有長策
心肝奉至尊.憂勞敢云斁
行矣金玉聲.智勇全趙璧
