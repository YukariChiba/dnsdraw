平生嗜酒不爲味.聊欲醉中遺萬事
酒醒客散獨悽然.枕上屡揮憂國涙
君如高光那可負.東都兒童作羌語
常時念此氣生癭.况送公歸覲明主
皇天震怒賊得長.三年昴星失光芒
旄頭下掃在旦暮.嗟此大議知誰當
公歸上前勉畫策.先取關中次河北
堯舜尚不有百蠻.此時何能擾中國
黄扉甘泉多故人.定知不作白頭新
因公併寄千萬意.早爲神州清戰塵
