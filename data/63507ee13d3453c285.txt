海上神山名自昔.來去隨潮無定迹
天人俯覽念虛浮.六鰲頂戴窮神力
群仙貝闕蕊珠宮.多種瑶芝瓊草碧
依然根著不堅牢.飛入石堂作南壁
螺紋蠣迹石龍存.雲氣隨潮時雨濕
仙風颯爽生羽翰.招納霓裳羽衣客
試登絕頂望五湖.高樓洞天纔咫尺
藥爐灰冷多登真.九轉丹成人未識
雲間鶴迹託來篇.王鄧真人久相憶
