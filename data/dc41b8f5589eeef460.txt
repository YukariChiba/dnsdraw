飛花動江光.風力兩相怯
扁舟老參謀.覓句時拄頬
連昌出墻枝.晞日香江挹
深宫夾修篁.歲久森翠葉
至今丹青妙.華宇張九疊
誰移此繁英.密蔭如栽接
因依肖蜾臝.變幻胥蝴蝶
忽如剪緋㠾.又似翻錦箧
殷唇注猩血.細蘂輕蚊睫
爭春雖云晚.鬭麗固當捷
冰實儻可分.仙梯不難躡
賡詩憎怪煩.我意終未惬
