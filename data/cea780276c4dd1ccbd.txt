疢憂倦征行.金火方牴牾
宵分餉群僕.乘月問前路
小兒何自至.檝我陳洲渡
暗浪擊層崖.平沙起驚鷺
莽蒼川花開.冥蒙山氣聚
物情豈不嘉.悶滯非所遇
鈴語出林表.風期呼我住
尋幽本素志.觸熱詠嘉句
午枕得高深.復覺清景駐
誰云適所願.永乏濟世具
以茲一夢頃.可况百年遇
咄哉郭氏子.破甑尚欲顧
