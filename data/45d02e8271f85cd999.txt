徧大海味.具於一滴
盡法界身.足於纖埃
佇思則燈王之座不能入毗耶之室.斂念則彌勒之門彈指即開
惟我鼻祖.釋迦和尚
初出雪山.即示此像
以百千億微塵數身.九十七大人之相
頓入毫端三昧.而幻此一幅之上
垂手跣足.頂螺頷絲
超然静深.出三界癡
如浩蕩春寄於纖枝.如清涼月印於盆池
鏤冰琢雪.我作贊詞
關空鎖夢夫.子其牢蓄之
