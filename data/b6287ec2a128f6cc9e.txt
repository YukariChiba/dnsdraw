桓桓周將軍.英烈照千祀
少年知自艾.成人不惜死
射虎南山下.斫潜北橋底
騰拏三日夜.灑血四十里
激波爲嶽立.揮刃電亦駛
想當批鱗初.見義不見水
及其立人朝.矯矯中不倚
文學既英發.武事復霆起
殲兒善醜正.甘作忠義鬼
至今有生氣.耿耿耀青史
蘇公百世豪.氣味有相似
泊舟蛟川下.洗石題所以
平生疾惡意.十有二言裏
豐碑刻祠宇.詞翰晉二美
二美固足珍.吾取不在是
