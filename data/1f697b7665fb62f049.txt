種桃種得春一原.逃死逃得秦外天
殺雞爲黍替草具.不識晉語猶秦言
昨日相逢今日別.流水落花行路絕
雞黍更從仙隠設.疑是齊東野人說
典午亂多仍治少.此事明明不分曉
一秦才滅一秦生.避世避人還避秦
憶昔怒驅丞相去.猶思上蔡東門兔
縱有封君祿萬鍾.爭如食邑桃千樹
空山惜日見日長.秦民怨日偕日亡
恨身不爲治時草.不恨祖龍長不老
