它時對語聞鶯遷.青秧離離初揷田
重来刈稻歌有年.浪過日月將誰憐
故人落筆生雲煙.胸中端有萬斛泉
從来經笥謾便便.詩書何如一囊錢
有時玉樹臨風前.仰視落日窺層巔
已知萬古然不然.得處往往多忘筌
正須青綾護醉眠.坐使士類歸埴埏
不應直爲蓴鱸還.夜聽秋雨窮遺編
我今已辦訪戴船.日欲倚棹寒潭邊
要當學海如百川.未信軻死今無傳
