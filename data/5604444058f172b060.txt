峨峨赤幘聲甚雄.意氣不與其曹同
我求長鳴久未獲.一見便覺千群空
主人燒神議已决.知我此意遽見從
秋衣初縫惜不得.急典三百新青銅
憐渠亦復解人意.來宿庭樹不待籠
狐狸熟睨那敢犯.蕭蕭清露和微風
五更引吭震戶牖.橫梃無復須元戎
明星已高啼未已.雲際騰上朝陽紅
老夫抱病氣已索.賴汝豪壯生胸中
明朝舂黍得碎粒.第一當冊司晨功
