富春勝趣景一幅.四面好山青簇簇
浙江逶迤向東來.千里平鋪鴨頭綠
老夫作官從此遊.恩波閣道如虹浮
凭欄夜半玩星斗.會稽分夜天南頭
是時萬籟寂不作.惟見翺翔雙白鶴
赤松正與董雙成.坐駕雲軿窮碧落
素娥海上來相迎.玉笙度曲鸞鳳鳴
商音嫋嫋洗人耳.驚起葛翁仙夢醒
走着氅衣忙草草.開門誤踢神爐倒
丹光飛起掩月明.虎嘯龍吟天地老
