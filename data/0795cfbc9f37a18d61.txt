我生少所可.靡靡世一律
如君素心人.指不三四屈
久與宵人遊.歸卧常自失
效尤起媮心.阿意增美疾
低回强酬酢.高論形敢出
緬懷參同子.蚤入伊洛室
聞道既先我.論詩又奇崛
縱橫談天口.卓犖扛鼎筆
勝我何足云.論交敢自必
桓公肯見規.寡過行有日
書來約過從.一笑破蕭瑟
新凉宜燈火.永夜勘書帙
豈無一尊酒.少促軟語膝
更呼小叢歌.未怕官長詰
跂予占騎氣.千嶺秋回鬰
著鞭及清境.灧灧月華溢
