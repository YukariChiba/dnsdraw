來爲人所愛.去爲人所思
君看文與高.慈惠蜀之師
至今窟中像.凜凜建立時
知非伯有室.定是桐鄉祠
蜀人愛二公.遠與千載期
其間幾灰劫.付與一炬吹
保此歲崢嶸.不動山四維
東家好鄰里.豈任惡少窺
祠前二古柏.外乾中不萎
勿作剪伐想.恐是神明遺
可憐牆壁間.峩冠劍拄頤
烈士不平氣.好在淮西碑
