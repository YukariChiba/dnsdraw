皇天祐宋生虎臣.奮身櫜鞬起西秦
勇義智略衛霍倫.西平云亡愬復興
疾首匈奴敢憑陵.恨不一舉空朔廷
鳴劍抵掌志幽幷.提兵北趨指神京
遇虜大點符離城.絳衣鐵冠目怒瞑
虜衆辟易屢竄奔.飛矢洞脇隕其身
帝心震悼詔廷紳.一旦失此飛將軍.作宮廟食妥其靈
生爲人雄死明神.雖歿不愧遠與巡
氣衝斗牛叩穹旻.臣魄尚能厲女真
鎮山之南勒堅珉.百世祀兮慰忠魂
