一樹梨花春向暮.雪枝殘處怨風來.
明朝漸校無多去.看到黃昏不欲回.
麹塵溪上素紅枝.影在溪流半落時.
時人自惜花腸斷.春風卻是等閒吹.
朱霞焰焰山枝動.綠野聲聲杜宇來.
誰為蜀王身作鳥.自啼還自有花開.
誰家躑躅青林裏.半見殷花焰焰枝.
憶得倡樓人送客.深紅衫子影門時.
花到薔薇明豔絕.燕支顆破麥風秋.
一番弄色一番退.小婦輕妝大婦愁.
