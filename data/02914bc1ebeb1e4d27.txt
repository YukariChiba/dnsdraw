曰自戰國争雄來.何城不荒爲壘培
治亂興廢詎足哀.矧無名號寒扵灰
晉壤剖裂分家陪.魏至文侯功業恢
三師經術王迹開.五臣禦侮强敵摧
況有成子相君才.吳起将兵亦偉哉
內諮禮樂古典該.外强師旅騰風雷
足尊天子朝靈臺.烏用此城高崔嵬
城之峻矣維其頽.宮之廣矣今蒿萊
黍離興難悲邅回.如侯萬國徒塵埃
一時火熾俄燼煨.惟有陋俗知營財
