人生何地逃奇耦.白髮轉頭成宿莽
百年同盡草一丘.誰見乘槎上牛斗
不如醉倒三萬場.何必龍山歲重九
先生元是古達人.身外所忻惟有酒
石交自得短項翁.燕頷鳶肩非我友
邇來带眼寬綠筠.結喉不造鴛鷺群
十年孛窣牆下塵.仰面詎識高崑崙
先生取人略形貌.翁獲展盡終不渾
我欲挽翁歸翠微.手栽杞菊如天隨
願翁醉客莫嫌擾.買山政賦淮南小
