鬰鬰澗底松.千年養奇幹
盤根入窈窕.翠蓋摩霄漢
巖深飽霜雪.路絕窺輪奐
空回牛刀手.屢發匠石嘆
物生非不逢.得天地所贊
雖微棟梁求.幸免斤斧難
我公廟堂人.端委四夷憚
豈惟福蒼生.高風激貪懦
云何臥箕潁.當寧方宵旰
吾道久寂寥.賢愚良未判
汗顔一如既往血指.袖手寧坐看
卷懷霖雨心.警策露電觀
形神妙自契.眉目光璀璨
長松信可倚.柯葉四時貫
東風漫滋榮.寒雨徒零亂
何異楚靈椿.春秋安可算
