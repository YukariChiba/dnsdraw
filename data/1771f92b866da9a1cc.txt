聖主樂忠諫.曲從如轉圜
玉色粹陽春.至仁生自然
所慚羣臣愚.無以稱開延
賤生何爲者.側足青規前
頑石不可鍊.安能補高天
狂簡昧大體.所依官長賢
有如驂之靷.左右隨周旋
庶幾助山甫.衮職無尤愆
緬思老成人.阻親函丈筵
豈不寸心勞.動爲纒徽牽
何當執壽巵.跪起得差肩
相顧藐無期.瞻望徒悁悁
