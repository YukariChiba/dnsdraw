與子十年同把酒.貧賤未能離隴畝
今年依舊對黄花.會意何由笑開口
老來鍾愛有三兒.邇歲從師得吾友
祝螟方擬爲蠃飛.舐犢俄驚作牛吼
幼兒已作一覺夢.大匠徒施兩年手
乙子沉痾頼營牧.再生豈止由南斗
嗟予屯厄世所棄.急難誰肯相先後
論交最喜子善終.報德深慚我無有
猶憐甲乙二孺子.莫景於渠意加厚
煩君爲我嚴誨之.毋惜鞭笞九十九
