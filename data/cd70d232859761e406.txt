百流南瀉昌江潯.涵光吐潤生良金
從前良令固無幾.矧復惠政留于今
四十年來耆舊語.李謝劉楊遺愛深
高君氣象又宏遠.能以和易調羣心
政平訟簡日多暇.遠囂淩俗開胸襟
旋治東園敞軒闥.四睇環聳千高岑
已占溪山足清思.更添桃李成濃陰
斯亭不獨與民樂.樂得賢者同登臨
嗟予萬思走燕趙.弱羽歸飛思故林
空吟絕致未能往.徙倚南風聊寄音
