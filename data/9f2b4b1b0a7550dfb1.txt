高閣休殘暝.層梁逼早暾
芳風萬年樹.殘月九重閽
枕歇淵魚夢.裘貪睡貉溫
星杓壓城角.天漢落河源
肅唱千廬寂.傳聞萬戶喧
烟浮紫藜觀.春著翠梧園
有客方岑寂.紬書滯討論
新年居右席.此地到西崑
硯瀉含毫滴.刀餘削柿痕
談高白馬度.頌罷碧雞翻
幸接雌黄几.同歡清白樽
不因窺麗句.誰刮翳瞳昏
