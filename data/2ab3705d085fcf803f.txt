聞之善治水.不與水爭勢
順流導漢漾.徐當過三澨
又聞善登山.不與山爭力
緩步出朝陽.晚亦到崧極
展也曹瀘南.所學見所履
致身以登山.應物以治水
幾年蠶叢州.歸問長安道
巴船五百料.太半外省草
白駒在彼谷.桑扈鶑其領
人物方眇然.惜此尺璧景
疎梅耿絕碕.飛夢隨去槳
索蓍爲占之.聖功得蒙養
