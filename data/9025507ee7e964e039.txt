璧玉世所珍.常以十襲藏
虎豹亦自愛.霧雨澤其章
璧玉瑱玷缺.郊廟登琮璜
虎豹養成文.倏變風飛揚
李侯知愛子.納於道德場
劚翳開雲扃.挹潔抗風窗
萬軸架牙籤.千篇垂琳琅
燈火秋夜永.爐薰春晝長
黄卷對聖賢.北窗卧羲皇
欲不接耳目.心靜發天光
性守蹈宮庭.禮教嚴範防
城堅無畏敵.楫具川可航
茲焉寄游息.鵬路觀翺翔
