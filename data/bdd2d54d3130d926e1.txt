朔風夜號空.于喁幾枝木
深山自春色.芳草不凋綠
朋來得佳遊.招提藏翠麓
新酒赤如丹.竹萌肥勝肉
一醉出門去.缺月挂脩竹
歸路沙溪淺.危橋踐寒玉
夜過渭濱居.門庭故不俗
對坐寂無語.泉聲如擊筑
宗盟更可人.相邀勤秉燭
開緘得捷音.豺狼俱面北
迴棹今可矣.賞心嗟未足
西去有奇巖.佳名配王屋
箕踞列十人.未充空洞腹
更約林宗俱.來伴白雲宿
