蜀道山之峭壁兮.如快刀一削平無痕
其間春雷驚龍走.竹根迸石垂虺尾.骨節瘦密風霜吞
野夫采之縋懸蔓.分寸脫死持還奔
他人不可得此物.乃重太守公侯孫
獻來一錢不肯要.只乞斗酒抱歸村
太守立性豈諂貴.將贈故人唯義存
我騎瘦馬固莫稱.破韉爛轡沙塵昏
明日試執趨君門.孰不怪視竊笑言
