蓄書不能讀.人以書簏方
譬如守錢奴.萬鏹空靳藏
讀書不能行.虎皮質犬羊
詩禮假發冡.高言誣黄唐
我觀古聖賢.道學甘膏粱
文字初未廣.游心自得場
後人富典籍.洛誦日洋洋
唇腐無所歸.白首徒悲傷
普慈群圃勝.中間敞華堂
本非挾冊地.賓筵羅豆觴
揭名意安在.詩板借輝光
斵輪如可作.試與一平章
