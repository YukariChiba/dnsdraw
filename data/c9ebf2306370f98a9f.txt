未識丹青意.凭欄試解嘲
煙雲朝起陸.汀渚暮生潮
山卓數枝筆.天橫一幅綃
霞收紅暈淺.溪褪綠痕消
箇裏風煙冷.于中景物饒
飛黄凌翠閣.寒碧瞰紅橋
酒盡香凝甕.詩成錦掣標
朱衣扶客醉.翠袖殢人嬌
屏帳接千里.畫圖連九霄
長風來水尾.斜日轉山腰
赤脚支筇穩.蒼頭控馬驕
老臣今已矣.兒女總金貂
