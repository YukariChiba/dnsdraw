衡湘風物佳.微産亦豐美
清腴足秔稻.雋永到梨柿
一飽自有餘.此樂渠有涘
况逢使君賢.公餘多燕喜
新詩且間作.健筆時一泚
形骸了區別.肝膽洞遐邇
言論斯靄如.旨意不忘起
梧檟良栽培.稂莠早耘耔
我愚莫孰何.流輩敢倫儗
每聞循循誘.敢愧空空鄙
高堂有白髮.富貴寧羨彼
丐公成此心.萬事歡菽水
