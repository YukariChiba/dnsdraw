肩輿苦頓撼.步入山間路
崎嶇歷荆榛.砂礫窘芒屨
披雲造蕭寺.弛擔日已暮
僧房急解襪.一洗塵泥汙
瓦盤深及膝.湯暖得頻注
須臾和氣達.凜凜毛髪豎
翛然入無何.醉夢寧知處
此生事奔走.早晏失期度
念茲頃刻閑.百日不一遇
啖蔗入佳境.鐘響忽予寤
蒲團赴微火.黙坐聊箕踞
明朝塵沙黄.莫憶少陵句
