斗城將軍半段鎗.漢宮美人半額粧
碧眼禪僧坐空室.花雨半床雲半窗
道如大路皆可遵.不間不界難爲人
卓哉聖人門.猶惜二三子
冉求只向中道畫.季路僅及升堂止
窮山必到嵩華顛.窮水必極崑崙源
若非身心實造詣.未免口耳空啾喧
子歸試取羣書讀.飽秣吾駒飯吾僕
却將全體爲渠說.盪出峨眉半輪月
