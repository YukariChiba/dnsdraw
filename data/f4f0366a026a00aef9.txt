朝行轉木末.暮返循水涯
生長山水間.途窮自知歸
萬緒更擾擾.衆目何睽睽
有若脫革卮牛.邂逅得此時
坐念盧夫子.與世真背馳
讀書如董生.三載圃不窺
清詩見真情.觀者豈得疵
春風入閭巷.爛熳百草菲
摩腹忽起行.菜茹傷蕨薇
平生經綸學.無術取世資
貧交可相覓.叩門兩無疑
富貴不汝求.吾至君勿揮
