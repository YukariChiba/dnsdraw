歐公命蘇公.吟咏月石屏
蘇公與范子.酬唱涵星泓
兩公文字祥.天畀子墨卿
嗟予何爲者.而得二美并
屏也歐青氈.流傳到柴荆
硯兮此尤物.秋月端正生
盤拏丹桂枝.瓊繞白玉繩
姮娥寔天眼.皎皎不自呈
但留雙蛾眉.下鎮蟾兔精
我生月斯望.真契非强名
烏玦磨有光.玄雲潤無聲
願賡前賢句.透脅令人驚
