强敵驕兮晉多壘.忽登山兮望廷尉
風霾兮殺氣昏.突槍櫑兮亂鈎陳
予君麾兮從君鉞.戰陵西兮捍溪柵
虹食壘兮火焚旂.公之死兮去如歸
公有子兮憤爭先.勇沒地兮羞戴天
父死忠兮子死孝.令名揚兮日月照
物有始兮豈無終.得所歸兮孰如公
喜幸生兮畏義死.語昵昵兮顧妻子
草木盡兮糞土委.聞高風兮汗流趾
