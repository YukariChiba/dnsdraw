聖草神蹤手自持.心潜模範識前規
惜哉法書垂世久.妙帖堂堂或見遺
寶章大軸首尾俱.破古欺世完使離
當時鑒目獨子著.有如痼病工難醫
至今所收上卷五.流傳未免識者嗤
世間無論有晉魏.幾人解得真唐隋
文皇鑒定號得士.河南精識能窮微
即今未必無褚獠.寧馨動俗千金貲
古囊織褾可復得.白玉爲躞黄金題
