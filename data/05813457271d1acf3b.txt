人生行樂當及時.底用躭古仍癖詩
老子平日汗牛載.五窮追逐不得辭
羅幃圍香擊鼉鼓.食填巨壑酒如雨
君看白面紈袴郎.不知經史何等語
笑我蠹魚塵簡中.口角儒墨紛異同
腹雷晝隠吟仰屋.詫向子墨收新功
雪毛眵眼不自恤.譏訶抵觸取憎疾
幾人插羽上金鑾.漫云九事八爲律
不如醇朴還吾天.抉腸剔腎誰汝憐
且從酒徒趁落托.向來失計今差樂
