長囂而寂.方作而息
如射破的.初不以力
子居深山.又處絕頂
避囂不作.二事俱屏
往來臨川.道里且千
一見我喜.如舊交然
我欲屬子.重于發言
子請則堅.之子之賢
遍尋諸方.不主先入
唯是之從.何拘何執
惟昔善財.我曹之師
其心廣大.誰能間之
山高海深.德則不孤
不深不高.培塿潢汚
奚必深山.惟靜之守
求寂念息.以閲永久
