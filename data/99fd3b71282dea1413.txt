憶昨被嚴召.同時具行李
海風九月寒.孤翮相次起
扁舟下雙溪.鼓棹共秋水
覧勝定徘徊.得酒對歡喜
欲得骨髓奇.先後獻天子
六馭駐松江.端門晝髙啟
披雲就堯日.五色炫光煒
孤根際春陽.生動自兹始
掄材有時相.小大聽所委
茵馮忽東西.分此舊窗几
公居陋室中.屋壁初料理
人静夜燈孤.葉動聲入耳
數日皆大風.簷冰凍相倚
坐想髯鬢逸.清吟不知己
慎書緘錦囊.莫貴洛陽紙
