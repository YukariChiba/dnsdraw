嗟哉此綱常.一朝已散失
臣豈無賢良.君豈有慚德
君臣義未明.大道致閉塞
誰實篤忠貞.矢志不可屈
先生真英豪.提戈呼叱咤
一心收桑榆.戎行瞻黼黻
間關五嶺南.誓師存百粵
有仍田一成.足以張征伐
南陽戴真人.足以興漢室
天道豈無知.爲此冠裳惻
昨聞戰城南.王師奮鈇鉞
萬馬似群羊.鬭敗鼓聲竭
百年養士恩.報之在朝夕
多慚遲暮身.涕淚望鄉國
