黑雲壓壘騅嘶風.荆軻聶政粗豪同
舞筵閃動青蛇影.焉知火帝生真龍
一劍剡剡匹夫勇.一劍翼翼隨西東
壯士長戈氣罥虹.掃開霾曀曦光融
尊前張膽不爲屈.生彘臠割吞羣兇
子房笑語指顧頃.奚啻脫車深淖中
平陽帝譜炎精動.玉蜿蜒夜當其鋒
秦關恍服湯武出.赤幟彌張天下雄
金刀赫靈漢劍奮.烏江落日楚劍空
美人沒草騅沒水.項莊何處鳴秋蛩
