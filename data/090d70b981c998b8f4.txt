隋珠和璧碎一斧.尤物在鎔堪萬古
王陽巾㡚捲握多.顧家之穴董家塢
天生五材貴民用.饑不可糜寒不縷
願天一拔好愛本.與世潛消禍亂祖
神奇淮南化爲寶.談笑蕭齊價同土
盡收地力作陰産.剩長桑麻富禾黍
貨無難得平斗量.行或不齎扣門與
遼東獻豕易厭欲.崑山抵鵲誰爭所
建德老死不往來.蠻觸長辭血流杵
