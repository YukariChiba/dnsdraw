今春從南陵.得草名金盤.金盤有仁性.生在林一端.
根節歲一節.食之甘而酸.風俗競采掇.俾人防急難.
巴中蛇虺毒.解之如走丸.巨葉展六出.軟幹分長竿.
搖搖綠玉活.嫋嫋香荷寒.世雲暑酷月.鬱有神物看.
天之產於此.意欲生民安.今之為政者.何不反此觀.
知彼苛且猛.慎勿虐而殘.一物苟失所.萬金惟可歎.
莫並蒿與萊.豈羨芝及蘭.勤渠護根本.栽植當庭欄.
寄言好生者.休說神仙丹.
