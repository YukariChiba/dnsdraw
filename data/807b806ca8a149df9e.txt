南山有虎額欲白.當年馮婦搏不得
牛羊食盡麋鹿無.樵蘇不來道榛棘
莫徭客子心膽雄.雞翎銜矢山桑弓
憑林翳樹斃一發.狐鳴雀噪寒山空
向來霧雨不下食.也知文采真足惜
蕭森素壁動斕斑.猛氣雄姿見風格
我如杜陵不願施錦鯨.琢詩包卷送贈君
知君家學有太極.自是臯比席上人
翦裁更入革工手.高堂寢處魑魅走
尊前一色老萊衣.爲太夫人千載壽
