履霜存永慕.風樹寄悲惋
古來孝子心.百歲常輾轉
雞豚逮親存.適意寧一臠
他時轂千乘.泣涕顔有靦
生世苟如此.豈得但理遣
所以奉嘗事.自竭叵不勉
尚能七閩秀.器識頗凝遠
求官自束髮.捧檄恨晼晚
歸懷追養勤.作堂近山巘
欲招九原魂.彷彿此息偃
牛羊家自腯.菘韭傍可剪
春秋及時祀.情物兩俱腆
遂令里間兒.艱詫知禮典
孰先如此堂.孰孝如此悃
從今大而門.至行神所戩
