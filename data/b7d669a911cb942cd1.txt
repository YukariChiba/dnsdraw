我友睎顔人.造道最勇决
智校一驛敏.書贏萬籤閲
吐詞春嶽麗.景行寒泉潔
良工制瑚簋.本爲郊廟設
便留刊字正.稍上裨衮闕
遠尋豐城劍.虛負歷山月
發嫌梅柳催.到恨桃杏歇
親年過八袠.輿致經九折
紙迷版簿內.稅役半緣絕
云此新進士.銓限凜難越
廳荒茅壓項.饌惡芹縮舌
哿矣無情游.自傷垂老別
