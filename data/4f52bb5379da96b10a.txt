明明天子御丹扆.首擇英賢將使指
湖湘以南闕倉臺.環顧在廷誰足倚
蓬山蘭省輟名流.禮樂光華共心企
看看六轡載馳驅.爰度爰諏逮田里
散財發廩蘇阨窮.揚善舉賢律貪鄙
第恐崇臺未突黔.趣上亨衢詔泥紫
與君同齒復同寅.那更著庭紹英軌
交情金石久益堅.人雖漸遠心則邇
衡陽鴈過可傳書.時願劉公貽一紙
