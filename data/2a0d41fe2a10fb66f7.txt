夷德貪婪漢財賄.莫惜金多能使鬼
噴玉難拘伏波式.上駟超摇獻天子
子今叱馭湘南裔.桂嶺下下復高高.鳥驚獸駭征人喟
當官官事從容理.思馬斯臧由此始
電尾風騣未平齒.絕壑踔山如歷塊
執驅效牽髯校尉.槽櫪經由書殿最
謝公總統修戎備.二柄德刑兼兩寄
不矜吾黨愈推能.宵旰潛心活國計
雜沓英豪乘虎騎.日闢神州一百里
