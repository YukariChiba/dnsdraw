梁山劍閣橫岷嶓.梓潼七曲高嵯峨
真人初基斧畫河.靈君受職山之阿
丹碧岌嶪龍虎呵.拄天功業石可磨
江流滔滔東逝波.靈之來兮自江沱
結屋兮奉祠.釀桂兮羞芝
神格思兮士曰時.躍淵兮天飛
冠若箕兮劍拄頤.長策用兮奇謀施.敵北遁兮靈西歸
錦幡兮寶蓋.導霓旌兮駕玉螭
吾言非誇兮.神之聽之
