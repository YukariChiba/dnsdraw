我於咸淳際.偶讀紹符編
昏氣塞宇宙.臨文深慨然
孽惇暴於虎.泰陵度如天
惇言一脫口.輒奉以周旋
嘯呼盡頑兇.排斥咸忠賢
意偏覆轍蹈.時移善政還
濟惡蔡元度.推波曾子宣
紀綱耳目地.悉以私人專
其間如商英.牙吻尤呀然
神靈不可測.黨人得生全
矧乃崇觀後.於邑更堪言
孝弟堯舜道.禍反階中天
聖經豈誤人.無乃說用燕
孤臣淚迸血.後來其監旃
