飲不過一瓢.食不過一簞
田夫亦不改其樂.而夫子不謂之能賢.何也
顔淵當首出萬物.而奉以四海九州
而享之若是.故曰人不堪其憂
若余之於山澤.魚在深藻
鹿得豐草.伊其野性則然
蓋非抱陸沈之屈.懷迷邦之寶
既不能詩成無色之畫.畫出無聲之詩
又白首而不聞道.則奚取於似摩詰爲
若乃登山臨水.喜見清揚
豈以優孟爲孫叔敖.虎賁似蔡中郎者耶
