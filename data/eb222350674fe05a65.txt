陳君作齋舍.謚之以虛白
惟虛白故生.此義無二說
人言莊周愚.我愛莊周達
東坡老仙翁.出語世津栰
亦嘗爲虛白.是乃道所集
莊蘇一等人.夫子蓋三益
惟虛定何虛.而室又何室
是取此蘧廬.而謂無一物
鑑明塵垢去.水靜鬢眉出
是中可觀妙.無但充遊息
何當過夫君.相與以終日
賓主兩嗒焉.不言而目擊
