放舟弄清泚.始覺南風清
白雲認鄉樹.永念隨父兄
一夢三十載.將老猶遠行
聊將鄭衛耳.一聽新蟬鳴
空懷煙霞想.下及飛鴻征
多公久要誼.獻紵復班荆
茅屋照野水.寒窗抱深明
相期脫覊網.豈肯縛簪嬰
此生纔一戲.萬物何營營
我行別良友.執袂中心怦
公來貽新詩.折柳何多情
他時簪還盍.莫忘歲寒盟
