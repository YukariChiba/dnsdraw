丹霞脩何行.天花雨紅英
草莽化金碧.宴坐十年成
落筆多奇語.酬唱皆名卿
微言寄禍福.無心天籟鳴
頃年來七峰.見我眼增明
西來的的意.一語貫三乘
坐令塵土人.彈指悟無生
別來今許久.夜夢飛爽靈
新詩忽入手.春風死草萌
公以慧生定.我自明而誠
相望雖千里.秋風共一清
去去勿作念.明鑑無將迎
