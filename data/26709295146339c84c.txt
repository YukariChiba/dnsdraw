縱目江南路.繫船淮上村
長蘆雲作陣.高柳石爲根
浪逐江風急.潮連海水渾
雪霜千騎散.鉦鼓萬兵屯
蒲藻魚游處.泥沙鳥篆痕
參差鄰畫舫.咫尺想空門
貝葉有秘語.韋編無近言
漫瞻雙去翼.空飾兩朱轓
好在彌天釋.何如炙輠髠
濁清羅酒斝.南北看風幡
敬信無非事.精微詎可論
孤忠天未棄.尚合辱垂恩
