睡覺飛蚊繞鬢聲.讀書偏愛小窗明
梧陰滿地方隱几.想見捜詩毛骨清
誰教風鑒在人間.眉宇淵然如魯山
指點虚無數歸鴈.摩挲香滑寫琅玕
舊聞五色筆如椽.平生醉裏傲羲軒
登軒不解顒顒意.幽鳥自啼華不言
賈生憂鵩入其居.子美亦遭牛酒污
仙郎兵衞森畫戟.風調特與前人殊
杖屨相從年可忘.不羞蒹葭玉樹旁
青眼特開浮世少.白頭相逢故意長
尚記垂髫秀發時.神彩不異崔宗之
此生流落天一角.敢料長沙再見期
