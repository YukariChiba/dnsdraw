山居爲山何所如.非灊非皖非匡廬
問云非山何所居.屋中主人山中徒
當簷屹立幾丈餘.亦有竹樹相盤紆
朝聽鶴吟暮猿呼.那知門外臨通衢
或聞此語謂我誣.答以君意誠守株
人間有國名華胥.其往初不因舟車
神游倏忽已即塗.晨雞喚覺猶蘧蘧
山名無乃類此歟.胸中有山無地無
朱門蓬戶何別區.參前見處成工夫
