君家茅屋低蓬蒿.客來頗厭蛙蚓號
何得有此山突兀.氣壓太華陵嵩高
坐看遠澗受懸瀑.似聽跬步鳴秋濤
槎牙老樹半枯死.上倚絕壁緣飛猱
我行日畏盜賊逼.敢厭瘴癘多腥臊
偶逢坐稳懶歸去.豁達眼界無纖毫
嶺南山水固多異.恨無中州清淑氣
對君圖障心怳然.便如太華嵩高前
君但對此能高眠.當有好句令君傳
