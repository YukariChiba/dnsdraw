物之有知者恃息.物之有息知爲賊
天長地久載元氣.天地無心故無極
君知一身誰主持.六塵緣影工伎兒
發生變幻不暫止.令汝鼻息無停時
喘呼呀呷生至死.去今已遠何由歸
真人嗒然吾喪我.能使炎火爲寒灰
中空無宰氣不使.內自升降如靈龜
深之又深乃至踵.根深蒂固凝不動
超然內外無死地.梨棗華實龍虎用
真人示我尺素書.萬卷丹經不勞誦
他年綠髮對銅狄.却視吾齋真作夢
