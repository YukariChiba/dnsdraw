祁公清德老.在昔相先帝
青雲吐論高.白璧持身銳
待俗無町畦.取人兼揭厲
甘貧安車後.直道洪鈞際
每聞天下士.行業若材藝
未見比調饑.況乃挹襟袂
早嘗登公門.顧睞叨末契
謂有金石姿.良工心劘礪
仰瞻通德衢.獨立耆英第
評書草聖優.煮荈雲腴細
遺墨秘巾篋.感激君子惠
悲風吹白楊.佳城茲久閉
聲名與濉渙.東流無已歲
