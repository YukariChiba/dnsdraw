彼美邱園秀.風韵何洒落
考槃盱水湄.貧賤不隕穫
冰椀薦溪毛.縞衣佩蘭若
和嶠松森森.王恭柳濯濯
文采南山豹.野逸青田鶴
獨振大雅音.黄鐘在牛鐸
綠蘿結春陰.修篁解夏籜
登山挹飛溜.自得仁智樂
頼有好事人.携酒慰寂寞
王路今坦夷.胡爲束高閣
堆盤爛生光.纍纍照巾羃
香霧欲噀人.未食先流液
何當見四老.授我隠居術
