胡馬揚塵烽燧作.我行乃在天一角
江西趼足過湖南.本赴郴陽故人約
中途羣盜又蜂起.所至往往爲囊橐
遲回改路心自笑.隱忍畏事人所薄
不因此去渡湘水.更欲何時到南嶽
山中况有二老人.萬里同來且安樂
遙瞻見我應大笑.白鬚黒面都如昨
平生故舊幾人在.不早從公老丘壑
自經喪亂可過從.每一思之懷抱惡
請公更說因地初.一解人間因慧縛
