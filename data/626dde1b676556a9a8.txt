一篇遺我價十州.累幅溢目如星稠
清時名遂事高尚.啟期三樂消百憂
嗟余與公晚相值.讀此始歎真詩流
辭嚴義篤起余興.白雲遶筆窗前遊
乍如無鹽燭青鏡.顧視西子知狂羞
又如午夜按長劍.恍惚不辨明珠投
爲公聊敘我來幸.皇華相厚如相酬
民淳事簡稱迂拙.閱月偶諧庭今修
因尋遺跡共登覽.乘醉賡詠馳如郵
王襄宣布豈足頌.愧公直欲昭旂旒
