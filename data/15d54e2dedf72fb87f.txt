誰扇洪爐欲煮鐵.一寸如冰不曾熱
歲寒心事梅花知.炭事如何與冰說
西巖結屋煙作罩.斑斑不露如隐豹
人生大欲剛斷除.静處生涯乃仁樂
碧梧翠竹呈如琅玕.寒泉玉佩鳴珊珊
終焉爲計亦不惡.豈知白日生羽翰
翻思一夜鐘鳴時.先生髙臥如希夷
何人更嗔瘴鬼瘧.及鋒而用皆驚疑
薦泉采菊想遺跡.奚其與侣昌黎伯
薫蕕已定人所知.聊把曾遊紀巖石
