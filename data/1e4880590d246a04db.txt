夜讀荆軻傳.掩卷喟然嘆
結交天下士.賢哉太子丹
報秦一片心.秋蓮孤劍寒
介紹田先生.得結荆卿歡
太子一語疑.先生甘自殘
荆卿欲藉手.臨事敢開口
走見樊於期.願借將軍首
將軍搤擥言.念此固已久
得復平生讎.性命何足有
四雄英烈風.精誠凌白虹
函關初未入.氣已吞祖龍
其事雖不就.簡牘光無窮
奈何今之人.蹙縮如寒蟲
