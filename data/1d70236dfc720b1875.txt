漢江多惡灘.赤口乃其最
前年將家上.正值江流殺
奔衖震溝𤱶.狼石森戟鐓
贔屭取進寸.一跌尋丈退
聞此尚痛定.躬履况兒輩
今者劈箭去.未覺有湍匯
一雨動三日.遠岸卷澎湃
向者險巇地.了不經眼界
三老笑相語.無復憂滯礙
路可屈指計.歸將平心待
窮塗偶快意.此惠莫謀大
龍公本何心.賤子多感慨
