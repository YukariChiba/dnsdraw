一榜盡精選.此身猶陸沉.自無功讜分.敢抱怨尤心.
暖陌開花氣.春居閉日陰.相知豈不有.知淺未知深.
暫屈固何恨.所憂無此時.來年空仰望.臨日又參差.
勞力且成病.壯心能不衰.猶將琢磨意.更欲候宗師.
關東歸不得.豈是愛他鄉.草碧餘花落.春閑白日長.
全家期聖澤.半路敢農桑.獨立應無侶.浮生欲自傷.
