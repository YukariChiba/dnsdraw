安樂窩中一部書.號云皇極意何如
春秋禮樂能遺則.父子君臣可廢乎
浩浩羲軒開闢後.巍巍堯舜協和初
炎炎湯武干戈外.恟恟桓文弓劍餘
日月星辰高照耀.皇王帝伯大鋪舒
幾千百主出規制.數億萬年成楷模
治久便憂强跋扈.患深仍念惡驅除
才堪命世有時有.智可濟時無世無
既往盡歸閑指點.未來須俟別枝梧
不知造化誰爲主.生得許多奇丈夫
