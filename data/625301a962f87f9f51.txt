越鳥棲南枝.胡馬依北風
人生亦懷土.安能長西東
玩公白雲老.方丈憑高峰
忽爲萬里遊.應緣來晨鐘
君看伊與洛.二川日溶溶
逝者亦如此.流轉何時窮
我居謝公山.天台一水通
莽莽宇宙內.那知忽相逢
塵埃識眉宇.覺我耳目聰
暫來還復去.有如無根蓬
令我長歎息.不得久相從
側身雞鶩羣.仰羨高飛鴻
