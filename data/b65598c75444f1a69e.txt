得錢夢穢官夢屍.等爲臭腐焉用爲
世人愛官如愛命.君獨棄官如棄泥
道人胸中少荆棘.一色但種棗與梨
華名自毁不足取.高位疾顛無乃危
魚須忽復入君手.三命循牆急須走
朝持玉磬誦琅函.夜着黄冠朝北斗
天上雲車久未來.壺中日月空長久
吳山楚澤兩西東.與子一笑殊匆匆
會當握手五百載.摩挲金狄還相逢
