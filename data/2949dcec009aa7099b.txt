我如東南雲.風吹西北度
時不與人謀.飄轉無定處
如何紅塵中.欻此君子遇
高標鳶戾天.能事豹隠霧
暴謔中酒前.了不與物迕
吾嘗期若人.胸次貯風露
向來賞我詩.但坐日云暮
識君已恨晚.見君又不屢
今晨眼忽開.貽我河梁句
正聲久不嗣.斯文諧韶濩
吹噓君過矣.豈不愛我故
城南逸少孫.軟語可與晤
閉門謝俗子.著書無窘步
小園花氣深.客醉不得去
尋盟出無輿.風沙莽回互
