兩詩護宗旨.萬仞仰峻嶺
攀緣不可及.妙語出鋒穎
鈍根遭譏訶.正坐不勇猛
譬如策疲羸.强以扛九鼎
頑冥雖難化.豈不發深省
坐令跛驢心.奮迅起馳騁
愛君辯縱横.又畏面嚴冷
直諒有如子.敢不加虔詗
尚記笑語時.水軒同煮茗
池閑如鏡空.倒蘸垂楊影
歸來渡湘江.一葉浮萬頃
舟中亦曬藥.欲以駐頽景
君儻終不瞋.藥盡更當請
