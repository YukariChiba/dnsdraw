鄱陽湖浸東南境.有人曾量三十六萬頃
我昔乘槎渤澥間.眇視天溟坎蛙井
浪何爲而起於青雲之底.日何爲而碎於泥沙之裏
太極初分一物無.天水相包若雞子
揚瀾可供李白青州杓.彭蠡付與盧敖洗龜殻
斗大孤山沒處藏.斸取來搘鼎鐺脚
胸中八九吞雲夢.似此蹄涔亦何用
安得快意大荒之東東復東.指麾魚鼈騎蒼龍
