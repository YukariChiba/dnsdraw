德人大江南.壺歌溫玉帳
三歲豐年玉.民倚嵩華壯
政碑滿七尺.賜蓋高一丈
平生詩有聲.行與李杜抗
餘力到行草.妙合晉人樣
如此未賜環.頗復辜衆望
前時幕下生.今作倚門骯
故國動遠思.一夜清江漲
身如龜甲卷.書自魚乙放
南風造新凉.爽氣來疊嶂
壺觴得自引.茵鼎保無恙
願公介厚禨.中卣調秬鬯
