惻矣南鄰問.冥然東岱幽.裏閈寧相杵.朝歎忽遷舟.
君心惟伯仲.吾人複款遊.對連時亦早.交喜歲才周.
序發扶陽贈.文因司寇酬.詎期危露盡.相續逝川流.
臥疾無三吊.居閑有百憂.振風吟鼓夕.明月照帷秋.
蘚駁題詩館.楊疏奏伎樓.共將歌笑歎.轉為弟兄留.
感物存如夢.觀生去若浮.餘非忘情者.雪涕報林丘.
