煙草暝江湖.霜風纈郊壟
黎明北門道.雜遝冠蓋擁
程侯倦左墄.引去何太勇
瀘江春信回.書殿星極捧
帝念夔子國.側耕地荒茸
吏饕賦政煩.室罄小人恐
申命亟移麾.遬驅毋上冢
彤幨下霄漢.環珮鏘璧珙
山川洗悽戚.草木企孤聳
斧斤刈伐餘.急與護把拱
古人爲己學.非以博華寵
事業貫千載.富貴不旋踵
願言樹風聲.永作蜀山重
