天迷迷.地密密
熊虺食人魂.雪霜斷人骨
嗾犬狺狺相索索.舐掌偏宜佩蘭客
帝遣乘軒災自息.玉星點劒黃金軛
我雖跨馬不得還.歷陽湖波大如山
毒虬相視振金環.狻猊猰貐吐嚵涎
鮑焦一世披草眠.顏回廿九鬢毛斑
顏回非血衰.鮑焦不違天
天畏遭銜齧.所以致之然
分明猶懼公不信.公看呵壁書問天
