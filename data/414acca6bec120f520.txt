吾翁宰木下.有蛟穴而居
一旦忽死去.靈物不待驅
秦時灌口君.髣佛其人歟
但當詠雩風.不必焚尪巫
三農相勞苦.萬頃皆上腴
其功及百世.否則吾其魚
沈沈孚應祠.輪奐粲碧朱
何當春服成.童冠相携扶
牢醴薦閟宮.風謠采康衢
它日送迎神.詩亦不可無
吾筆雖卑弱.實錄非敢誣
斐然勒碑陰.竊比韓與蘇
