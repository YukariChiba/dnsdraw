吾家大江南.生長慣卑濕
早衰坐辛勤.寒氣得相襲
每愁春夏交.兩脚難行立
貧窮醫藥少.未易辦芝朮
人言常食飲.蔬茹不可忽
紫蘇品之中.功具神農述
爲湯益廣庭.調度宜同橘
結子最甘香.要待秋霜實
作腐罌粟然.加點須薑蜜
由茲頗知殊.每就畦丁乞
飄流無定居.借屋少容膝
何當廣種藝.歲晚愈吾疾
