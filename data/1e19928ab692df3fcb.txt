枯苗一著雨.田疇經芊芊
蟄蟲一逢春.窟穴聲闐闐
餘民望小定.甚於饑渴然
昔何好弄兵.今何知服田
急流無住魚.晴空有飛鳶
干戈未肯息.百里無人煙
去年科徭重.剜瘡在眼前
父子不相保.悲泣空自懸
新官榜往催.觀者塞市廛
全活數萬衆.此恩大如天
人生能幾何.飲啄皆前緣
聚水盈科進.缺月及時圓
唯謀官職高.未必子孫賢
有意行王道.願言書七篇
