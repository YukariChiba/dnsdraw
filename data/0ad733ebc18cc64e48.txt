季也有行役.我思獨悠悠
親朋非不多.子能從之遊
挂席上湘水.青山挾行舟
籃輿問嶺路.政爾荔子秋
人言桂林好.頗復類中州
近郊多勝概.雉堞冠層樓
待渠幕府暇.時與同冥搜
吾子有令姿.胸中富九流
處世多齟齬.但當付滄洲
超然擴遐思.詎可耳目謀
願爲百鍊剛.莫作繞指桑
昔人不吾欺.子盍試反求
預想他年歸.此地復綢繆
刮目看二子.一笑紓百憂
