羣石翠參錯.茲峰峙雲林
突星名固誇.流傳經古今
幽姿儼向背.異態生晴陰
怒若抽翠筍.端如立瑶簪
不有融結奇.寧知化工深
翁郎丘壑人.籃輿越秋岑
崎嶇喪亂間.逢幽亦登臨
把酒視雲漢.浩歌散愁襟
著鞭雖後余.歸蹤畧相尋
獨醒訂訛謬.懷人識君心
政恐五字詩.光芒射奎參
玩味不可忘.寫之朱絲琴
