開地臨廣衢.崇崇十餘畝
新軒稍偏北.治圃亦西酉
盎中植菡萏.水不過升斗
小桂未得地.驗活徒掐朽
上乏幽禽啼.下多穴蟻走
藥苗雖無補.欲比山中有
澆灌同一時.萌芽或先後
松株不滿尺.廊廟色已厚
稟性久且堅.物理豈無偶
椶櫚仍未大.散葉纔八九
夏綠與冬青.各各自爲友
吾軒還處西.脩竹爾後取
兩莫論是非.但可吟對酒
