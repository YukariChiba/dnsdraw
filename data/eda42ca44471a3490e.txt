靈壁之石妙天下.奇姿異質窮變化
時時好事獲寸尺.谷量牛馬未當價
耐官丞相三代孫.風流似是典刑存
心胸本無紈袴氣.詩書漸洗膏粱昏
邇來得石不盈尺.依稀尚带莓苔迹
氣象中含萬仞懸.秀潤仍分千里碧
大江之南千萬山.終日思歸行路難
坐中一見此真骨.心折當年雨後天
君不見黄金白璧驕侈本.大官厚祿方安穩
少年趣駕迅如電.我欲追之墮車蹇
年來老大計轉拙.一丘一壑興不淺
儻君他日棄前魚.南窗坐對廬山遠
