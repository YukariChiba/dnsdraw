向來年少今老翁.隨身不去只有窮
請君與我共看鏡.豈復平生冰雪容
秋霖暗天瘦日色.滿掇黄花當朝食
何人裹飯問子桑.窮裏逢君自爲客
空山凍吟只自奇.故人之外誰相知
今年相從豈不好.安得到老長追隨
喜君詩思未渠薄.秋後花鷹兔邊落
慚我短才澀欲無.霜餘冰澗流還涸
君游宣溪何日來.愁城封閉待君開
定知此行脫寒谷.領取陽春一併回
