峨嵋山下能琴客.似醉似狂人不測.何須見我眼偏青.
壺中醉臥日月明.世上長遊天地窄.晉朝叔夜舊相知.
名卿名相盡知音.遇酒遇琴無間隔.如今世亂獨翛然.
霓旌絳旆忽相尋.為我尊前橫綠綺.一彈猛雨隨手來.
吟蜂繞樹去不來.別鶴引雛飛又止.錦麟不動惟側頭.
子期子野俱不見.烏啼鬼哭空傷悲.坐中詞客悄無語.
