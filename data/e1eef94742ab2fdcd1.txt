林中有丹果.壓枝一何稠
爲柿已軟美.嗟爾骨亦柔
風霜變顔色.雨露加膏油
大哉造化心.于爾何綢繆
荆筐載趨市.價賤良易求
剖心無所有.入口頗相投
爲栗外屈强.老者所不收
爲棗中亦剛.飼兒戟其喉
衆言咀嚼快.惟爾無所憂
排羅置前列.圓熟當高秋
且以悅一時.長久豈暇謀
咄哉潰爛速.棄擲將誰尤
