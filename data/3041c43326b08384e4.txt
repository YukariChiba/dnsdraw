名者世公器.丈也寧取虛
我聞曾嚴黎.蓋自入學初
每繙東萊集.出門思稅車
一見良不易.寒暑三十餘
前年太和官.遣書叩曾廬
得報副以詩.妙處真起予
更有嚴黎在.因曾庶幾歟
驟聞鄂渚歿.經年爲欷歔
嚴黎固老矣.我亦雪滿梳
奈何苦偪仄.决焉不躊躇
嚴師雖龍鍾.眸子炯炯如
縱云昏忘集.解記韓呂徐
黎君更强健.白髮盡掃除
豈非仙人家.服食信有諸
我詩燕石爾.報以瓊與琚
便當與曾作.編聯世行於
季蕭陵陽孫.與嚴並門居
棄捐舉子業.盡讀先世書
時從二老遊.不曳王門裾
我言無可采.殷勤乃來渠
二老已知名.保此良不疎
惟我與爾者.勉哉涼入墟
