為儒自愧已多年.文賦歌詩路不專.肯信披沙難見寶.
且固初心希一試.箭穿正鵠豈無緣.
揣情摩意已無功.只把篇章助國風.宋玉謾誇雲雨會.
難世好居郊野地.出門常喜與人同.
惠子休驚學五車.沛公方起斬長蛇.六雄互欲吞諸國.
人生心口宜相副.莫使堯階草勢斜.
不傍江煙訪所思.更應無處展愁眉.數杯竹閣花殘酒.
非窮非達非高尚.冷笑行藏只獨知.
閑吟閑坐道相應.遠想南華亦自矜.拋擲家鄉輕似夢.
唯仗十篇金玉韻.此中高旨莫階升.
已向丘門老此軀.可堪空作小人儒.吟中景象千般有.
短衣甯倦重修謁.誰識高陽舊酒徒.
松桂寒多眾木分.輕浮如葉自紛紜.韶咸古曲教誰愛.
相逢莫厭杯中酒.同醉同醒只有君.
還淳反樸已難期.依德依仁敢暫違.寡欲自應剛正立.
年紀少他蘧伯玉.幸因多難早知非.
麻衣未識帝城塵.四十為儒是病身.有恨不關銜國恥.
一種愛閑閑不得.混時行止卻應真.
任說天長海影沈.友朋情比未為深.唯應樂處無虛日.
他年有要玄珠者.赤水縈紆試一尋.
