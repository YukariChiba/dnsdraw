人生一涉世.波瀾渺無窮
凡兒似得計.兀兀自窮能
惟有盛名下.頗招衆嫉攻
開關或延敵.政使臧亦凶
古人故不爾.山泉養正蒙
我非阮嗣宗.何時見阿戎
濯濯春月柳.謖謖松下風
似聞未著冠.筆力百夫雄
餘子窘不足.渠乃忌太豐
比從道人遊.警悟世諦中
試觀名齋意.已見應世工
聖賢在方策.制行固不同
惟有虛己遊.萬川同一東
此名可書紳.願言謹厥終
