吾家五千言.至道懸日月.若非函穀令.誰注流沙說.
多君飛升志.機悟獨超拔.學道玉笥山.燒丹白雲穴.
南窮衡疑秀.采藥曆幽絕.夜臥瀑布風.朝行碧岩雪.
洞宮四百日.玉籍恣探閱.徒以菌蟪姿.緬攀修真訣.
塵籠罩浮世.遐思空飛越.一罷棋酒歡.離情滿寥泬.
願騎紫蓋鶴.早向黃金闕.城市不可留.塵埃穢仙骨.
