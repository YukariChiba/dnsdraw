人言怖魔像.非金亦非鐵
若作世金鐵.開士亦不現
禪坐應念往.一鉢千家供
順佛遺敕故.不宣示神通
有爲中無爲.火聚開蓮花
無爲中有爲.甘露破諸熱
魔子目怖畏.我無怖畏想
或欲坯鎔之.爲己富貴梯
頼世主慈觀.虎兕失爪角
或得野狐書.有字不可讀
狐涎著其心.字義皆炳然
却來觀六經.全是顛倒想
今世青雲士.慎莫作此解
