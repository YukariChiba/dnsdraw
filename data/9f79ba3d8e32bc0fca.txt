驕陽挾融風.合力爲此旱
南山膚寸雲.六合望彌滿
怒吹不待族.赤日行火繖
幽窗幾長身.玉立拯蕭散
中乾不自持.槁項何足算
以茲占西疇.可想一本稈
社公亦耐事.水舊不渠管
方勤玉食憂.下令屠牛坦
坐令宰平手.無肉醉町畽
但聞寬大書.已責寧使緩
龍湫有潜鱗.鬰屈睡欲懶
移文頌風伯.九關誰可款
