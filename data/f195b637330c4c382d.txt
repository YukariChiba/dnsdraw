海上有三山.瀛洲居其一
何年飛來神州赤縣東.其上至今猶有神仙宅
龐眉皓首方瞳翁.喬松羨門乃其匹
深衣大带儒中仙.不讀黄庭讀周易
乾元用九獨探數之原.九九妙契乾策八十一
萬事萬物從此始.衍之又衍至於千百億
壽翁以金書玉籙長生符.不若壽翁以邵子先天周子一太極
梅邊生意浩無窮.坐閲人間蟠桃幾回實
