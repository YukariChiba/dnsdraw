前年重九日.黄衣携御槧
抗牘回天聰.批鱗蒙帝念
雖慚獻六箴.猶許疏十漸
去年重九日.石鼓償願欠
菊叢對佳客.萸觴傾舊釅
一時嘯詠狂.萬丈詞華艷
今年重九日.龜息靜中驗
亭前寒葉落.樓外晴波斂
故人何殷勤.清樽持瀲灧
思君甲辰疏.擬昔尚方劍
士鋒皆辟易.忠舌爲飫饜
回首今七秋.日月光同掞
知暫陸渾游.難久承明壓
老我思荷鋤.一壑柴桑占
