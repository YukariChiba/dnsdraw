父母生子身.身是父母箇
如何却言我.言我大不可
父母在此坐.子則不敢坐
不坐乃當然.父母如天大
男兒立父旁.女兒立母旁
男兒拱手立.女兒斂衣裳
捧盥兼灑掃.將茶及奉湯
言語須低軟.依前立正方
兄姊惟恭敬.弟妹常愛慈
飲食先尊長.不敢遽有之
尊長若嗔我.嗔我是愛我
欲我爲君子.所以約束我
語話須誠實.步履學疎遲
頭容常正直.四體莫邪欹
