蓮塘十畝方.中作長橋渡
荒荒歲月老.烈烈風雨蠧
板面拆已穿.梁脊橈而腐
我來日曵杖.往往不能步
平生歷險危.所至靡驚懼
唯持忠信行.似有神物護
但憂強童子.失足或顛仆
乃伐南山石.甃成如砥路
曾微十日勞.遂享百年固
悵昔用材力.其費一何巨
前人豈不思.襲舊終莽鹵
作詩示兒曺.萬事長要慮
