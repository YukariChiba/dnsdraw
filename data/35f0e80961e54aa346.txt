前年出城西.祖餞長者轍
綠髩豪偉郎.還鑣共炎熱
蜀道非天涯.暫離非永訣
况乃赴官期.留者思奮決
人情殊易堪.信未惡時節
今晨西城出.景物舊森列
金蓮認高樓.感嘆成哽咽
不見昔年人.還爲昔年别
此别異昔年.骨月心欲折
此行異昔年.衰蹇方折閲
聊爲稻粱謀.途窘計所拙
人生足憂患.樂事多歇滅
連年瓊芘卷.荒寂人迹絕
况我薄命人.悲辛復何說
