天下大物山與泉.山泉爲蒙義皎然
坐對巖巖聽潺潺.以茲名齋日周旋
楊君作詩老更妍.解把山泉寫天全
山谷松梅詠坡仙.到今筆語带芳鮮
松梅雙清固堪憐.孰似山泉浩無邊
顧我蒙養鑽彌堅.要參聖處力加鞭
楊君一見出佳篇.古淡端如朱絲絃
絃中傳雅奏.難共俗人言
我欲和君一兩聯.山泉入夢且高眠
