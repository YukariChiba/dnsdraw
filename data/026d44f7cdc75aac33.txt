樓欄倚碧空.綠樹正摇風
我獨來從容.笑歌於其中
微涼吹我衣.碧袂紗玲瓏
詩成自長吟.宛轉音和融
此意無人會.只許清風同
亦許空間雲.悠然西又東
亦許林間禽.幽囀聲無蹤
亦許山間翁.笑語天機通
前山對我吟.突兀青重重
終日賡我歌.知音無瞽宗
知音自古少.日月空臨照
天地終不秘.造化今未了
