青松著塵市.不辭塵土侵
忍恥伴桃李.不言歸故林
交游在貧賤.始見平生心
周侯客異縣.屢蒙金玉音
殷勤不我厭.自昔以至今
使其少富貴.未必能相尋
豈謂子誠然.此風今則深
子欲轉嶺海.歲暮足愁陰
路經盜賊窟.往往未就擒
加鞭策駑馬.欲行無滯淫
故人散天涯.所在亦崎嶔
相尋倘見及.道我病難任
