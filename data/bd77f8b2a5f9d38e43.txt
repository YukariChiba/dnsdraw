金陵城中無纖鱗.一魚往往重六鈞
脊梁專車尾梢雲.肉如大武千秋筋
小港阻風泊烏舫.舫前漁艇晨收網
一雙白錦跳銀刀.玉質黑章大如掌
洞庭棖子青欲黄.香膚作線醯作漿
供儂朝喫復晚喫.秃尾槎頭俱避席
可憐秋浦好秋山.儂眼未飽即北還
江神挈月作團扇.一夜揮風卷波面
留儂看山仍看江.更薦鮮魚庖玉霜
江神好意那可忘.江神惡劇那可當
