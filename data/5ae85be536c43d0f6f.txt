遙岑掣殘電.炫轉雲篩碎
長庚送曉色.澒洞初見地
饑馬戀櫪鳴.呞牛繫林睡
橫塘寸魚跳.魚跳石雙翠
敢嗟衣化塵.且喜風泛袂
蚤懷功名心.經濟豈無意
老軀既骯髒.柔態漸斌媚
棹舟江南去.白酒謀日醉
絲蓴芼雪鱸.欲飽三尺喙
半生客荆州.兩渡北津水
尚友有若人.獲我心所契
行李念淹留.感此秋蟬嘒
掃除向來想.漁釣真得計
塞翁已無心.得失無欣喟
