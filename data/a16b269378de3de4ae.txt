持錢買花樹.城東坡上栽
但購有花者.不限桃杏梅
百果參雜種.千枝次第開
天時有早晚.地力無高低
紅者霞豔豔.白者雪皚皚
遊蠭逐不去.好鳥亦來栖
前有長流水.下有小平臺
時拂臺上石.一舉風前杯
花枝蔭我頭.花蘂落我懷
獨酌復獨詠.不覺月平西
巴俗不愛花.竟春無人來
唯此醉太守.盡日不能迴
