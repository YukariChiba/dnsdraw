舊聞諸李隱龍眠.伯時已老元中少
一行作吏各天涯.故人落落疎星曉
西山影裏識君面.碧照草江眸子瞭
向來問道渺多岐.只今領略歸玄妙
老鳳垂頭噤不語.古木查牙噪春鳥
身在幕府心江湖.左胥右律但坐嘯
第愁一葉釣漁舟.不容七尺堂堂表
我今歸卧翠谷雲.君應紫禁鶯花繞
相思有夢到茅齋.細雨青燈坐林杪
