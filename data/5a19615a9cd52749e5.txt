憶昨與君同榻時.奇溫疊重狨豹皮
醉卧嘔吐污茵帳.君不誚責予不知
一從建康出城去.七里八岡泥涉路
一步一滑不可度.始復思君寢處處
幸有筍輿猶得乘.其實不勝其戰兢
句容破店無卧榻.一夜打坐如禪僧
老頑窮健耐辛苦.地角天涯迷處所
客中知我何如人.店嫗無頼肆譏侮
蹉跎六十二年身.明日又見新年春
祇應獨坐思鄉客.猶勝孤征失路人
