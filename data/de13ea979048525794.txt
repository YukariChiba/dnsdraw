袖有禮神璧.橫夭射螮蝀
携持易羊皮.賢士銜隠痛
短檠風雪窗.鼎鐘入宵夢
出門雀適羿.挽弓不再中
九折生庭除.欹輪失嚴鞚
事固不可知.淺者發嘲鬨
磨以百艱虞.吾覺此意寵
蠅棘芟根株.織文徹機綜
如簧祇囂煩.戰勝屬陰拱
詰朝烏帽斜.瘦馬霜鬣聳
行世心愈老.轉物身自重
解鞍澆客垢.先撥床頭甕
君歸我送之.我歸欲誰送
