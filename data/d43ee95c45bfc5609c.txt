谷口鄭子真.躬耕在岩石.高名動京師.天下皆籍籍.
斯人竟不起.雲臥從所適.苟無濟代心.獨善亦何益.
惟君家世者.偃息逢休明.談天信浩蕩.說劍紛縱橫.
謝公不徒然.起來為蒼生.秘書何寂寂.無乃羈豪英.
且複歸碧山.安能戀金闕.舊宅樵漁地.蓬蒿已應沒.
卻顧女幾峰.胡顏見雲月.
徒為風塵苦.一官已白須.氣同萬里合.訪我來瓊都.
披雲睹青天.捫虱話良圖.留侯將綺裏.出處未雲殊.
終與安社稷.功成去五湖.
