簿領動移日.塵埃紛滿城
空令牛馬走.坐見鄙吝生
文章雖小技.不激安能鳴
邂逅得之子.接語意已驚
談鋒苦豪放.心地實坦平
凜如君北斗.嘒然吾小星
忽聞補吏去.曾不與我評
長嘯登扁舟.心遠氣甚英
先師仲尼父.昔嘗泥此行
寄聲陳父老.君蓋何當傾
須知此客佳.館穀幸少宏
富貴亦土苴.名聲忌崢嶸
請謝郭子橫.去矣勿觥觥
