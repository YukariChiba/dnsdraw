生意原原如襞積.陰闔陽開有繩尺
風霜冰雪豈少思.到此自宜天地塞
凜然帝則亙古今.此外不知還不識
連年冬令太傷遲.君子憂時長皺眉
萬物驕矜不自持.落盡窗前年後梅
深山芽茁無空枝.更疑麥隴青離離
一夜風號陽氣服.玄冥奮威正當局
翦水裁花兩日飛.更撒珠璣三萬斛
攬柄收權應恨晚.明朝已迫東方木
却恐春風未肯和.顛倒天時難善俗
