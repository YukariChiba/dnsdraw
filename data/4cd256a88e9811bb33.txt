志在煙霞慕隱淪.功成歸看五湖春.一葉舟中吟複醉.
花島為鄰鷗作侶.深處.經年不見市朝人.
已得希夷微妙旨.潛喜.荷衣蕙帶絕纖塵.
十載逍遙物外居.白雲流水似相於.乘興有時攜短棹.
到處等閒邀鶴伴.春岸.野花香氣撲琴書.
更飲一杯紅霞酒.回首.半鉤新月貼清虛.
又見辭巢燕子歸.阮郎何事絕音徽.簾外西風黃葉落.
愁坐算程千萬里.頻跂.等閒經歲兩相違.
聽鵲憑龜無定處.不知.淚痕流在畫羅衣.
雁過秋空夜未央.隔窗煙月鎖蓮塘.往事豈堪容易想.
縱有回文重疊意.誰寄.解鬟臨鏡泣殘妝.
沉水香消金鴨冷.愁永.候蟲聲接杵聲長.
簾外煙和月滿庭.此時閑坐若為情.小閣擁爐殘酒醒.
惟恨玉人芳信阻.雲雨.屏帷寂寞夢難成.
鬥轉更闌心杳杳.將曉.銀釭斜照綺琴橫.
