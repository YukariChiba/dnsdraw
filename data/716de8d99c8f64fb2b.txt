三蘇皆天人.著作浩篇簡
少讀鬢成絲.苦恨生何晚
人言筦庫卑.我自得疏散
春風牽衣裾.興發無近遠
禪堂儼真容.光炯破昏眼
父子也而處.天畀岷峨産
揚馬爭軌躅.孔孟發關鍵
日月有盡時.斯文未埋鏟
邪說入人深.風俗頽莫返
招得戎馬來.中原恣蹂踐
緬思藥石言.禍患已先見
安得起其靈.一副蒼生願
