病起忽數日.杖策周吾廬
桃花手新栽.小紅今欲舒
萱草未出土.苗葉將扶疏
物變乃如此.光景難踟蹰
退自觀我生.今形復何如
夢前黑垂髫.夢後霜入鬚
安得萬丈繩.縳此窗間駒
先生可笑人.爲生本田x
晚汙琳館粟.俾代南山鋤
皇恩浩如海.臣報終難虛
老力雖不足.閑日幸有餘
願炷金鼎鑪.日誦琅函書
跪祝望天門.聖壽如居諸
