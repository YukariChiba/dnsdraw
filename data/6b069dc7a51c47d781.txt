天子五載登群公.今年執圭殊有容
帝前興俯丞相同.金石一律鳴黄鐘
君臣合德通玄穹.四方和氣來溶溶
仲山之衮歸彌縫.隻手可以扶六龍
甲兵凈洗天河空.獄市芳日移簾櫳
大州小縣寬租庸.婦閑夜織農星春.牲肥酒香歌歲豐
官事生理無缺供.潔廉淳厚俱成風
無心造物真天工.民生西南如蟄蟲
閉戶不見雷充充.願公一震驚群聾
某也蘇息還里中.載歌盛德昭無窮
