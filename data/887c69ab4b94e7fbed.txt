幽懷青松獨.直道黄楊閏
懶從褦襶子.遮日干主進
閉戶友千載.脫簡理秦燼
秋熱出意表.誰云法天運
摧頹如鎩翮.何暇賈餘俊
願從青溪仙.飛下二千仞
撇波嘯長風.鏖暑陷其陣
茲行病未能.暍卧何時振
一雨忽破慳.江湖發封印
天公如仲尼.亦念季路慍
團扇未全疎.短檠差可近
細字讀蠶眠.揩眼眩燈暈
明當呼我友.乘凉蹳游軔
賡詩代僕吶.非敢翫强韻
