盡日苦久旱.凌朝得微凉
悠悠我所思.眇眇天一方
搔首亟盥沐.籃輿上河梁
城闍士如林.進取自行藏
孰甘尺蠖屈.孰羨鳴鳳翔
分寸絲忽間.膠擾互奔忙
唶嗟尚何詣.交誼或難忘
山堂兮方齋.城樹鬰葱蒼
豈無塵榻地.茗瀹容細嘗
放身易云晚.屋角下殘陽
虛明見雲風.從君以徜徉
須臾夜色起.片月翻流光
影靜理無違.語愜情不傷
相將得歲寒.留目禾黍場
可以飽喫飯.餘事掃粃糠
