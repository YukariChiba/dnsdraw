揚舲下大江.日日風雨雪
留滯鼇背洲.十日不得發
岸冰一尺厚.刀劍觸舟楫
岸雪一丈深.屹如玉城堞
同舟二三士.頗壯不恐懾
蒙氈閉篷卧.波裏任傾攧
晨興視氈上.積雪何皎潔
欲上不得梯.欲留岸頻裂
攀援始得上.幸有人見接
荒村三兩家.寒苦衣食缺
買豬祭波神.入市路已絕
如今得安坐.閑對妻兒說
