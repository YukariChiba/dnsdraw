古綢於今婺.蓋亦一壯縣
劇繁號難理.百令無一健
英英晏伯安.年壯政則練
咄嗟掃宿弊.談笑了宿案
公庭坐無事.自可名道院
老眼空四海.於公驚創見
今公賦歸歟.敢以一語餞
邊陲正驛騷.朝野未閒燕
公才浩縱橫.敵可受八面
要須詣明光.上書還自薦
口伐或箸籌.收功在不戰
不然飛芻粟.坐使軍儲羨
