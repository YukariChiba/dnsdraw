落日下遙峰.荒村倦行履.停車息茅店.安寢正鼾睡.
忽聞扣門急.雲是下鄉隸.公文捧花柙.鷹隼駕聲勢.
良民懼官府.聽之肝膽碎.阿母出搪塞.老腳走顛躓.
小心事延款.x餘糧複匱.東鄰借種雞.西舍覓芳醑.
再飯不厭飽.一飲直呼醉.明朝怯見官.苦苦燈前跪.
使我不成眠.為渠滴清淚.民膏日已瘠.民力日愈弊.
空懷伊尹心.何補堯舜治.
