青宮官冷靜.赤縣事繁劇
一閑復一忙.動作經時隔
清觴久廢酌.白日頓虛擲
念此忽踟躕.悄然心不適
豈無舊交結.久別或遷易
亦有新往還.相見多形迹
唯君於我分.堅久如金石
何況老大來.人情重姻戚
會稀歲月急.此事真可惜
幾回開口笑.便到髭鬚白
公門苦鞅掌.盡日無閑隙
猶冀乘暝來.靜言同一夕
