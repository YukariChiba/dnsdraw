金兵據城堅如石.韃人入關平如席
秋高塞上沙草愁.夜半軍中羽書急
符麟留鑰漢宗姓.風鶴爲兵謝安姪
貔貅野宿日增竈.鼪鼯陸梁夜鳴鏑
肯携金印問錢穀.盍上玉堂調筆墨
時平書生坐迂闊.氣蓋廷臣工激直
煙塵所喜毛髮青.冰雪其清肝膽白
朱雀橋深橘香美.白鷺洲寒荻花濕
我所思兮丁令威.欲往從之語胸臆
