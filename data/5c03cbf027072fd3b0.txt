妾家長干里.春慵晏未起
花香襲夢回.略略事梳洗
妝臺罷窺鏡.盛色照江水
郎帆十幅輕.渾不聞櫓聲
曲岸轉掀篷.一見兮目成
羞聞媒致辭.心許郎深情
一床兩年少.相看悔不早
酒懽娛藏鬮.園嬉索鬬草
含笑盟春風.同心以偕老
郎行有程期.郎知妾未知
鷁首生羽翼.蛾眉無光輝
寄來紙上字.不盡心中事
問遍相逢人.不如自見真
心苦淚更苦.滴爛閨中土
寄語里中兒.莫作商人婦
