月中依松鶴.露下抱葉蟬
賦形已孤潔.發響仍清圓
潛師本江海.浪迹遊市廛
髭長不能剪.衲壞聊復穿
瘦骨見圖畫.禪心離攀緣
出言可人意.一一皆自然
問師藏何深.不與世俗傳
舊識髯學士.復從璉耆年
塵埃既脫落.文彩自精鮮
落落社中人.如我亦有旃
奈何一相見.撫卷坐長嘆
歸去勿復言.山林信多賢
