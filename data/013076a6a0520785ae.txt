上皇御宇無長策.牧羊奴子孤恩澤
銀莬分印屬兒曹.二十餘州盡陷賊
常山死守平原拒.公家兄弟聲名白
平原白首立班行.忠義凛凛真嚴霜
歷事四朝唯一節.當年舌舐中丞血
豈知丞相面如藍.貎雖夷易心巉岩
老臣何罪死虎口.到今誰爲祛其銜
臨風志士長悲吒.矧瞻遺像嚴祠下
未能立草迎送詞.一奠椒漿淚盈把
