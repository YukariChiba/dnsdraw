爲子當盡孝.事君當盡忠
凡人不知此.斯與犬豕同
臣子固貞亮.君父或顓蒙
乃知守忠孝.亦繫於遭逢
比干忠以戮.申生孝而終
忠戮得稱仁.孝終宜曰恭
古今每如此.片言安可窮
炳然垂竹帛.于以開盲聾
所遭雖若彼.力行誠在躬
於焉二本立.足爲百行宗
忠孝苟純至.聞望當昭融
此理亙萬世.來者能無從
