烏犀解軸黄金裝.吳綾蜀錦鸞鳳翔
歐虞飛毫灑中詔.帝曰咨汝田曹郎
汝能教子以義方.濟濟來仕吾國光
賁汝爵秩及身章.潜德晦耀吾豈忘
田曹有亭在繁上.舊以義方揭亭榜
安知教子三千年.契合前言被天奬
翰林爲易如詔名.春入丘園添氣象
里老來觀歸責兒.急尋字解治王詩
綵衣朱旛典便郡.簡池太守真汝師
