湖南八九州.海內清絕地
與公白雞年.接翼鴻雁使
高堂親八十.無復遠逰意
奉承萬事了.趨走三節至
詔書引上殿.帝曰汝國器
置之蓬萊山.身亦典中秘
乖離如許久.會念差足慰
胡爲未暖席.歸與不可制
人生故鄉樂.況攬澄清轡
皇華遣使臣.光采寧有是
紅塵跨鞍馬.老矣殊少味
著鞭輸公先.吾亦從此逝
