坎擊鼓兮鄞水滸.思仁侯兮昔召父
堰九里兮釃流爲雨.水泱泱兮芃芃麥黍
鴻隙堙兮謠荳芋.侯嘉績兮依其在渚
神之來兮飆輪下.蘭觴勺兮薦椒糈
民不忘侯兮歌且舞.侯不忘民兮俾寧宇
神之歸兮娭瑶圃.格顥穹兮降多祜
婁豐穰兮除疾苦.年千世百兮保艾吾土
事侯如存兮侯其福女.敬共承祀兮無怠終古
