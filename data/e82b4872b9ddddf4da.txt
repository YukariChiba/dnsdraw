憶昔少年日.拜起隨父兄
飯羹集隣里.果粽羅豆登
坐有白髮翁.感歎或涕零
我時百不解.一飽追儕朋
歲月忽已晚.半生如飛霆
鬢影吹秋風.覽鏡良自驚
父兄不可見.黍稷恐非馨
跪拜蕆常禮.苦淚空填膺
呼兒共飲福.百感心未平
古今一俯仰.生死同夢醒
此去寧幾秋.况復較枯榮
收淚且舉爵.行行付交承
