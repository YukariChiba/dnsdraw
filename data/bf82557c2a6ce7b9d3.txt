带如當風衣出水.曹吳丹青古莫比
一時更有劉與楊.妙手斲泥端及此
葉生心匠何瓌奇.異代同聲人所推
頗甘蔬飯絕肉想.神物自應來護持
花鬘珠冠寶月相.補陀寶山移海上
淨缾楊柳翠鸚鵡.突兀驚人煥尋丈
十六尊者初不同.儼然肖貌清而雄
或伏猛虎制毒龍.或飛錫杖凌虚空
偉哉功刮造化窟.凛發天風肅毛骨
來觀堵立萬口傳.坐看聲名從此出
