疇昔翰林蘇謫仙.溪藤寫贈眉石篇
欲尋此硯副此什.婺源烟水空茫然
君家寶硯多奇石.一一玄圭與蒼璧
此硯初來衆硯疑.厠居末品真可惜
寶林大士千億身.吾家古畫妙入神
欲持吾畫易君硯.庶幾速證西來因
我持君硯復何爲.嵩山之陽潁水湄
茹藜咀藿坐蓬蓽.潄流枕石書新詩
萬事推遷皆傳舍.世間孰是常存者.畫硯伊余聊稅駕
