分袂四百旬.盍簪三十日
君來一何遲.君去一何疾
題彼原上鴒.飛鳴不相失
奈何緣薄宦.參辰各方一
我鬚盡成絲.君紒纔如栗
人生幾相見.歲月去如斥
兩蘇欠同歸.二陸事堪慄
天倫盎中薺.富貴劍頭蜜
崏下饒蹲鴟.吳中富仙朮
縱不死同丘.其可生異室
願君解龜後.休汝毋他適
建鄴水易滋.武昌魚多乙
急來共藜羹.蔭此青林密
春風棣華開.溪頭望歸鷁
