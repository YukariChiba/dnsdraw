柳條能幾長.袖手不忍折
東風惡作劇.客袂吹欲裂
男兒數寸管.平世三尺鐵
何門無鄒裾.有國駐孔轍
鷹鸇擊飄風.不受錦鞲紲
驊騮踏飛電.寧顧黄金埒
中年易悲傷.浩歎彌激烈
常恐兒曹覺.况與我輩別
侏儒囊粟飽.壯士唾壺闕
子行亦何以.問口尚存舌
但惜新相知.未是古决絕
長安萬花春.蘆鞭裊晴雪
一第宜慁子.相期抱貞節
