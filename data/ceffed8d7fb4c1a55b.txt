鉛是鉛.汞是汞.只這兩般是鉛汞
龍是龍.虎是虎.只這兩箇同宗祖
若能識此坎離宮.離宮之下出黃土
黃土出黃芽.黃芽之下金花成
金花成.金花之下結紫精
紫精成.紫精之下出白金
白金沉.黃金浮.世人採沉作丹頭.搜取赤髓相和種
種有時.採有日.換筋骨.添壽歷.天仙地仙不思議
點鉛鐵.兼瓦礫.一二三四五.水火木金土
但知明此訣.便是長生路
