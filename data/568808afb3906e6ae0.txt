西風卷荷衣.披披不成幅
清霜拆蕙囊.冽冽已成蓿
如何獨東籬.黄華笑寒菊
物之有盛衰.循環若推轂
世事良亦然.亦豈物所欲
金鈿鎔落日.零露灑寒玉
人皆惜芳菲.誰復念幽獨
惟有陶淵明.慇懃費培沃
簪花從帽落.撚酒醉商陸
從此擅秋芳.芙桂非同錄
問花何以報.剪首薦醽醁
他時更粉軀.爲公采明目
