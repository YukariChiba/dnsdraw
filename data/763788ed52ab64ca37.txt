漢陽胡騎嘶秦川.六龍御日升中天
翠鑾親巡耀寶鞭.神武自作諸將先
子陽盗據衆萬千.井中蛙腹不受鋋
虎頭誰敢當文淵.一洗萬古空英躔
風威巳落諸蕃傳.上兵伐謀軍貴全
固應玉陛當周旋.朱幡猶此閲望弦
安危以身誰肯前.願扶國步整播遷
勁兵出塞鏖祁連.長纓曳首來翩聯
盡驅酋長朝甘泉.未慚驃騎羞戈船
先聲旋下齊與燕.稱觴拜舞呼萬年
黄童佩犢無征廛.農桑萬里通人烟
蓬頭舞劍空腰纒.要分頗牧來藩宣
古來千里制一賢.長城未必能防邊
