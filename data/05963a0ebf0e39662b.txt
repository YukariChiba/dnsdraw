萬物貴天然.天然不可得
渾樸無勞剞劂工.幽姿自可蛟龍質
欲騰未去何翩翩.揚袂爭前誰敢拂
可中風雨一朝至.還應不是池中物
蒼山萬重採一枝.形如器車生意奇
風號雨噴心不折.衆木千叢君獨知
高人心.多越格
有時就月吟春風.持來座右驚神客
愛君開閤江之濱.白雲黃鶴長相親
南郭子綦我不識.非君獨是是何人
