夏初曾歷此.信宿强舍去
及其還城中.旅瑣若羈馭
凉秋復過時.又坐題詩處
黄冠苦相佞.往往多過譽
且謂筆力遒.真得鬼神助
但將虚名汙.不具實眼覷
顧予欲棲止.未有抛茅據
難忘整屐遊.贏得寘浮慮
地曠實仙源.野步豈宜遽
且須窮嵌巖.何在事啖茹
祗酌神泉清.垢净不待濾
撥雲峯下石.晚霽且箕踞
