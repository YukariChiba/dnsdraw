故家尋釣鰲.遺俗問佛世
喜逢十六人.不聞四句偈
風姿如隠槃.服御乃古制
開卷發遐想.瞪目得熟睨
絕溪將安之.深厲淺則揭
岸登植瘦策.石踞整壞毳
預流逮無學.勸進憚勞勩
巋然望等妙.迢遞苦跋疐
悠悠馬不前.亹亹駕輒稅
弗悟燕安毒.遂失遠大計
雙林受遺託.久視不得逝
豈知古龍象.所向必超詣
弗踐極則處.弗到弗小憇
朅來吊形影.相與話情契
丁寧勇著鞭.同振木方袂
