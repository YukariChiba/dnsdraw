西山高.胡爲高
上有磨天之巨勢.下有黄河不測之險.甚於蜀道之難
西山高.長安之路如雲霄
乘無逸駕兮飛無勁翮.我欲往兮有千艱百險之相遼
西山高.長安之路如天遥
夜短夢不到.白日其心勞
西山高.我欲往兮方窮處於蓬蒿
恩之大兮報不可以速.太山之重兮置之有若鴻毛
西山高.無如之何兮徒引領而長謠
青門路兮有時到.願公之壽兮如松喬
