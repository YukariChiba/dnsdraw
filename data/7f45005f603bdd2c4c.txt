長安暮冬雪如山.堅冰錯落於其間
八荒一雲同慘淡.北海怒迴江海翻
老人此時不復出.閉戶燃薪守蓬蓽
忽憶去年淮上舟.有客致酒頗豪逸
三更堂下霜折木.坐上美人鳴寶瑟
人生有情亦可憐.明眸皓齒如眼前
主人金章作塵土.烟飛星散江南天
知非蘧公時一歎.讀書梅叟並蕭然
百年萬事費排遣.軟語須問東家禪
