治源先生高七十.山水病僻不可瘳
竈無炊烟不顧計.窮幽極怪如仇讎
有時清風明月對好景.霹靂拔却大樹不迴頭
四方泉石朝入耳.杖屨百里夕已投
大笑箕山不敢出.走避軒冕豈自由
天台雁蕩潑上心.暑焦毛髪不肯留
縈紆長淮下平席.倒指計日觀怒濤
君詩功刻造化骨.吳越氣象當先愁
古今吟力未到處.好句願備幽人收
此行詩是圖畫畫山筆.歸日借我目一遊
