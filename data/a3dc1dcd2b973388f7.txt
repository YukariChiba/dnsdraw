我心烱烱君應識.萬事都慵獨吟癖
二年客眼看京華.可見無媒進無益
勢門所喜在佞豪.直語空拳無一懌
愛君挺拔生貴家.不學庸兒醉朱碧
兩提試筆賦翰林.落落金聲天上擲
改丞殿省頭不回.直把群經重研摭
相逢憐我猶滯濡.四十金閨未通籍
勢門宜不容此身.頼有君家好投迹
書齋延坐開新編.光焰文章追祖白
更邀詩社同襟期.脫略形骸一疏戚
公侯必復君勿遲.志士由來輕尺璧
