吾生會如寄.俯仰歲月荒
安得無盡境.寓樂窮時觴
朅來古城隅.露坐蔭石牀
皎皎月在野.山光映低昂
諸公飲文字.歌黛何由將
環客者誰歟.青青在吾傍
此君有令質.簡潔韻自長
一掃塵土想.化作冰雪腸
歲寒知幾何.衆木誰能霜
獨此抱身正.有耻踰平當
高度竟凜凜.不以外物攘
此會定清真.此懷爲君忘
