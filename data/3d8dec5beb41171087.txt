涵養當用敬.進學在致知
如車去隻輪.跬步不可之
夫子受師說.惟敬實所持
升堂逮易簀.參倚日在斯
遺言落人間.取論極研幾
是心要收斂.中不容毫釐
大學著明法.格物乃階梯
放心苟不收.穴射格將安爲
古人貴爲己.末習多外馳
豈無實踐者.茲焉當孰歸
晚生拜遺像.敷衽跪陳詞
願言予服膺.沒齒終不渝
