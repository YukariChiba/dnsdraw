太守東平來.固殊阮步兵
步兵醉乘馿.太守整佩纓
事物既已遺.駕車出東城
園荒久不治.道路生棘荆
地僻人馬入.草間狐兔驚
舊池堙猶窊.遺址巋不平
窊者使之濬.巋者使之營
博野高榭起.陳漁危臺成
榭前東山秀.臺下盧泉清
傍塢梧竹暗.翳水芹藻并
渠渠有深堂.燕賓飛玉觥
芍藥廣陵美.謔贈鄭女情
公子莫言歸.古人未以輕
欲知學山簡.倒載去欹傾
