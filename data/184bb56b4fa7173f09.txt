情根無功.意識無作
現量圓成.見聞知覺
如鏡受燈.光無壞雜
烈火焚燒.河流湍逝
谷風怒號.大地依止
俱無知思.亦復如是
此湼槃門.如鼓塗毒
曹谿撾之.聞者僵仆
以椎授公.萬像驚縮
光明之語.粲如日星
精嚴之行.清如玉冰
惟不傳者.與空相應
我初學道.如握與拳
晚乃覺之.如手安然
有時而用.搏取大千
