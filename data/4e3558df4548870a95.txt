念念念兮入惡易.念念念兮入善難.念經念佛能一般.
心心緣經口緣字.一室寥寥燈照地.沈檀卷軸寶函盛.
牙根舌根水滴寒.珊瑚捶打紅琅玕.但恐蓮花七朵一時折.
況聞此經甚微妙.百千諸佛真秘要.靈山說後始傳來.
舜弦和雅熏風吹.文王武王弦更悲.
如此爭不遣碧空中有龍來聽.有鬼來聽.亦使人間聞者敬.
