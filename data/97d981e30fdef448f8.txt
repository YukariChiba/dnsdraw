人生天地間.賓鴻自來去
歲晚洲渚空.稻粱適歸趣
秋風在羽翮.吾寧且高舉
老倒商山翁.爲人作師傅
二疏於此時.都人壯歸路
登車一慷慨.墮甑誰復顧
黄金壽故人.不爲鄉曲譽
明朝間其餘.麴糵最先務
徑醉無缺供.餘歡話情愫
賢愚貴通達.父子無悔悟
先人有弊廬.衣食不足慮
此道今寂寥.寄聲謝朝著
