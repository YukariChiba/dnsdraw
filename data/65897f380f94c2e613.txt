行邁日久遠.親舊日已疏
眼中惟牙官.從我走道途
俗狀誰使汝.漸赤由近朱
潁川多名士.古來豪俠區
歷代愧不能.叩門韓與蘇
酌我甕頭春.舞我閨中姝
清言發談笑.嘲戲頗不無
使我面輒闊.自忘官職粗
斐然欲從之.文字相與娛
我行未渠央.欲駕復躊躇
人生如寄耳.聚散安可圖
區區惜別離.此志乃非夫
臨風但相思.有使即寄書
