華胥氏之國.可以卜吾居
無懷氏之民.可以爲吾友
眼如巖電不看人.腹似鴟夷惟貯酒
周公禮樂寂不傳.司馬兵法亡亦久
賴有神農之學存至今.扶犂近可師野叟
粗繒大布以禦冬.黄粱黑黍身自舂
園畦剪韭勝肉美.社瓮撥醅如粥醲
安得天下常年豐.老死不見傳邊烽
利名畫斷莫挂口.子孫世作稽山農
