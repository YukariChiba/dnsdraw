東風折盡諸花卉.是個亭台冷如水.黃鸝舌滑跳柳陰.
教看薔薇吐金蕊.雙成湧出琉璃宮.天香闊罩紅熏籠.
西施曉下吳王殿.亂拋嬌臉新勻濃.瑤姬學繡流蘇幔.
綠夾殷紅垂錦段.炎洲吹落滿汀雲.阮瑀庭前裝一半.
醉且書懷還複吟.蜀箋影裏霞光侵.秦娥晚憑欄幹立.
柔枝墜落青羅襟.殷勤無波綠池水.為君作鏡開妝蕊.
