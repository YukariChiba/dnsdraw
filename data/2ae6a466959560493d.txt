勤爲浮屠人.形類心不偶
獨負山林棲.遠犯風塵走
如聞大衆居.乃是賢豪藪
專意學文章.韓編不離手
退之所尚者.豈以言深厚
徑馳周孔域.不爲雜說誘
大凡民之生.蟲豸均一醜
聖人酌中道.君臣與夫婦
飲食若衣冠.事行而易守
不喜釋老言.詆斥遭誣負
子今讀其書.無乃相紛糾
學本勿學末.何爲恤衆口
