一代先後賢.聲容劇河漢.況茲邁古士.複曆蒼崖竄.
辰經幾十萬.邈與靈壽玩.海岳尚推移.都鄙固蕪漫.
羸僧下高閣.獨鳥沒遠岸.嘯初風雨來.吟餘鐘唄亂.
如何煉精魄.萬祀忽欲半.寧為斷臂憂.肯作秋柏散.
吾聞酆宮內.日月自昏旦.左右修文郎.縱橫灑篇翰.
斯人久冥漠.得不垂慨歎.庶或有神交.相從重興贊.
