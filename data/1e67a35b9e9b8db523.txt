萬里端塵鞅.栖息寧重論
相逢一笑樂.妙語如春温
謂我鬢顔好.包巾已霜根
問我田舍何.抱甕猶欠園
跳丸轉光景.歲月逝水奔
豈無究竟法.汗漫要窮源
柴桑公闕里.此意今故存
誰云王謝家.流風但清言
並遊芸閤英.詞辨江濤翻
久不一見之.清思濯襟煩
青冥雙鳯舉.媿欲欺山樊
勉哉適其時.雲盡天無痕
