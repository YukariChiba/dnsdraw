擁衾迎鑾曉.艤楫瓜步夜
問俗鄉音轉.束縕野宿乍
去家倏兼旬.取道逾三舍
江神雖世情.羈客忍陵藉
初趁風色好.忽復帆席卸
泊舟市區外.繫纜古柳下
遥聽波浪湧.未息妻孥怕
譙翁身世拙.衷貨迄未價
榮望絕臺閣.歸計盍桑柘
男兒四方志.肯與衰鬢謝
古人出處間.分取世俗訝
呼酒把譚麈.捫虱復王伯
