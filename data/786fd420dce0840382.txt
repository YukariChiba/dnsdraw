秦鑿斷巘崿.晉圃亡町畦
事古迹茫昧.天高水渺瀰
緬懷褚季野.清坐行四時
倉黄擠興公.無乃醉魂迷
不如顔中書.藻舟賦新詩
蕪廢今幾年.黄鵠怨壞陂
令尹古循良.見利勇有爲
如雲擁萬鍤.矢矯出大隄
蛟龍鼓洪濤.鷗鷺舞寒漪
危臺俯回渚.長懷曠遐睎
乃知高世心.宜與湖山期
下注萬頃田.水田數斗泥
民樂我亦樂.舉觴淡忘歸
