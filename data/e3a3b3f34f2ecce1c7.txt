長庚謝餘炎.大火躔西極
開軒對朝雨.拭目看秋色
雲空相晦明.風縷乍斜直
聲繁自飄蕭.勢急勿淙激
方塘潛浪潮.萬瓦亂珠射
巢燕倦翩翩.庭蕪長紛籍
閑花洗幽素.秀木舞涼碧
清氣醒筋骸.餘爽入几席
跡希蔣詡徑.興髙陶令宅
繞郭聽懽聲.登秋飽豐澤
良辰感孤宦.念我久行客
窮年不自樂.心跡雨何益
功名羞詭奇.歲月易類斥
聖人堂有奥.大道坦可適
胡爲世俗間.區區較尋尺
