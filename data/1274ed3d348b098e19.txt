南晉今黄梅.東禪舊青蓮
曹溪竟何許.龍朔知幾年
我聞二祖師.屬袂兹褊褼
片言道有契.千古衣相傳
栽松與舂磑.爲此一大緣
朝追固若廹.夜度亦大遄
邇来五百載.兵火數變遷
惟餘墜腰石.繩竅徒空穿
堂堂吳生畫.筆法世所賢
絹素雖朽蠧.丹青尚依然
嗟予二三子.平生慕真詮
來游獲瞻仰.投老當周旋
獨恨走俗狀.明朝又加鞭
臨池更徘徊.圓荷汎漪漣
