大哉觀自在.善觀諸音聲
而於諸音聲.不作音聲見
是見亦寂滅.亦無寂滅者
由是離衆苦.處處得解脫
分身十方剎.救度於一切
然於救度中.而無救度想
如春在百花.不分長短枝
又如月在水.不分大小器
尋聲隨所念.平等獲利益
是三十二應.十四無畏法
無量方便門.一一皆成就
一一成就處.當體皆如幻
我觀如幻相.願作如幻讚
若有見聞者.當作如是觀
