錢唐家家重生女.自小無人識機杼
教成歌舞十二三.花燕身材柳鶑語
去年學得琵琶成.今年學得彈秦箏
豪家亟輦明珠斛.來換綠珠入金谷
啟行小女肩輿來.親情送別羅酒盃
拜辭父母登車去.歡喜出門不回顧
親恩無復雉將雛.兒意亦忘鴉反哺
阿婆八十泣送門.自憐終身無阿孫
笑言阿婆不須泣.舟子乘潮渡江急
