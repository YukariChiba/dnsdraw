廣文予所知.京國十年舊
出背錦囊歸.人嘲飯山瘦
去歲近臣薦.三接期在晝
孤鴻鎩翮久.高舉或可就
慘淡辭都門.顛頓不可救
蕩蕩萬斛舟.失在一孔漏
相見嗟塌翼.誰與格困獸
危根逐輕流.蹇步難遠驟
予庭有疏松.風聲響泉溜
牆陰多雜花.晴日漸妍秀
都城帝子家.碧香寄新酎
期君一來過.獵獵直飛袖
