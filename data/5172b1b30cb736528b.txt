名山固多巖.茲巖擅天下
屋大享千人.谷深量萬馬
谽谺通一水.旁午飛橋跨
石礫巧彫鎪.松篁森繪畫
古人棲遁處.文字猶憑藉
語妙元次山.名高陶別駕
瞿君三體篆.殆可斯翁亞
却後累百年.吾人來歎吒
伊予邱壑姿.嗜好若天假
終焉卜真隠.學道冀陶冶
丹成生羽翼.召節青童把
揮手挹霞芒.竦身朝帝者
