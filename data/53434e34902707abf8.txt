意杳軒中坐.坐見新竹長
病夫欲尋睡.不禁竹氣凉
昏昏度白日.神倦慵舉觴
偶然探吟處.誰謂醒爲狂
扶行壺中天.草樹含夕光
雨橋荷柄閙.亭亭雲錦張
中有窈窕質.忽透洛妃粧
引領不忍去.水風遞幽香
簷梢鵲啑啑.戒我租夜航
我生尚未了.何地安韜藏
宵程促登津.食息何皇皇
郭南待朝渡.西陵晚蒼茫
