君不見象牀金縷黄龍鬚.翠幃茸毯紅氍毹
凝香燕寢環瓊姝.美物作惡常須臾
能令王孫泣路隅.富貴不到山中臞
霜空雁落寒陵膚.西溪女郎織春蒲
作蓆眼眼涵清腴.髪僧方丈供橫鋪
蒼烟翠霧不可摹.摩挲溫厚便鶴軀
高眠齁齁忘朝晡.遠夢颯颯生江湖
楮衾竹榻蒲爲徒.觀美不足安有餘
更生九節壽老夫.百年與爾同卷舒.清風傲兀超几蘧
