余愛茲山昔屢遊.回環氣象冷清幽
茂林滃鬱疊蒼翠.宴坐瀟灑風颼飀
密甃積蘚迸泉眼.飛翬比翼參雲頭
逕邊誰開青步障.客來共泛紫玉甌
每思乘興可獨往.塵纓未濯莫我留
勝處盡至心未厭.健步歷覽勢挾輈
平生趣向與時背.泉石夙志略已酬
茲山獨以泉品貴.乃得嘉名傳九州
譬人其中貴有物.源深混混難窮搜
支公此去久愈愛.自我佳句忘百憂
忽蒙遠寄煮巖壑.而我方欲千里求
願公早見疑蛇解.急詔當應易剡丹
