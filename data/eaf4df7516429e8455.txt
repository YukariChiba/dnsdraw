北湖泛空明.移舟泊滄渚
篙師暗理楫.宛轉到深處
回流抱絕巘.長烟曳輕素
山明望松雪.湖闇兼雲霧
遥風送管弦.白日無塵土
皎鏡含虛碧.瘴烟跕飛羽
高冢空纍纍.昔時卿相墓
郴州頗凉冷.滄洲有奇趣
逐客久憔悴.世途多禮數
孤影空相隨.不知從此去
終朝對樽酒.况復天景暮
樂罷不無悲.却尋故鄉路
