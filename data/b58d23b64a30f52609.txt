從事青州初入幕.子墨梁園新有作
春工試手欲成妍.滕六蜚英良不惡
初看到地潤却無.旋喜積威乾更落
鋪簷羃砌遍匿瑕.壓瘴埋蝗廣求瘼
藍田種玉夜生苗.吳娃擘繭朝盈箔
認巢無處疑昏鴉.斂翅有蹤驚瘦鶴
一庭柳絮漾東風.千樹梨花醉西郭
犯寒覓句覺詩清.賈勇行杯疑酒薄
頗煩造物相料理.頓使幽懷渺綿邈
回看稚子失啼饑.想見田家爾應樂
