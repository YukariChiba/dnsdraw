三道膠西策.詳延俯瑞蓂
帝臨宣室坐.人拱太微庭
捷思誰加點.危言自據經
文成洛紙貴.詔下武泥馨
起草分宮筆.監州駕屏星
心存雲氣闕.夢繞斧文屏
南國標江紀.西山占地靈
檻泉通水府.窗戶接巖扃
凉月依滕閣.孤風泊孺亭
案書休犯慮.齋酒且忘形
界道宮牆紫.規蒲禁地青
歸來開院直.鼇頂架滄溟
