放鶴在深水.置魚在高枝
升沈或異勢.同謂非所宜
君爲邑中吏.皎皎鸞鳳姿
顧我何爲者.翻侍白玉墀
昔作芸香侶.三載不暫離
逮茲忽相失.旦夕夢魂思
崔嵬驪山頂.宮樹遙參差
祗得兩相望.不得長相隨
多君歲寒意.裁作秋興詩
上言風塵苦.下言時節移
官家事拘束.安得攜手期
願爲雲與雨.會合天之垂
