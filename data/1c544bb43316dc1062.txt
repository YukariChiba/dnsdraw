叫舜問寥闊.詠濂滌塵囂
駕言城西遊.慨彼往哲遥
儀鳳不可呼.鴐鵝浴清瀟
懷哉光風杳.蕙若吹凉飈
蒼梧隴雲愁.康廬草木彫
豈無人希周.亦有文規姚
佔畢末學阻.俗薄神理銷
沿流浮伊洛.泝源窺羲堯
執中與太極.萬古瞻魁杓
察微篤强力.賢聖誠匪遼
舜宮翳灌木.濂塾棲叢苕
觀乎紀遊作.悟彼進學條
蘭卮娛才彥.豈謂磊魂澆
得深清賞愜.理勝英藻超
揆予果何爲.農野勤耕穮
景迫昧見道.曷奉德化昭
