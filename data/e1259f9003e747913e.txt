雪花障路飛.飄濕紅杏韉
歸馬碧蹄疾.踏破白玉田
攬轡獨長想.物境真可憐
朝紱未掛身.豪逸倚少年
結客上高樓.珠箔遮碧天
燒酒紫煙沸.割炙白膏鮮
美人挪素手.笑弄琵琶絃
醉眼生亂雲.不省到家眠
俊遊或如失.倒指還摻然
薄莫出華省.下馬燈已燃
强笑破老顔.寄恨揮華箋
翫世張公子.嗜酒真神仙
拋擲咏紅梅.負伊清樽前
再讀再三嘆.心斷空悁悁
起予如繭絲.織愁成短篇
