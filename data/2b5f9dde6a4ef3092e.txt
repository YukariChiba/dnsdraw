先公跨箕尾.摇曳旋天關
於今二紀餘.肯復來人間
時時對遺編.彷彿窺一斑
夢寐思見之.何從暫追攀
邇來都城裏.忽睹庭中蘭
方寸實驚喜.典刑斯可觀
抱疴一榻上.骨瘦清琅玕
爲余設幽几.氣貌徐以寬
微詞落玉麈.文彩真孔鸞
棣華惜未識.妙譽聞朝端
先公德未泯.四海共仰歎
願言付百世.清風嗣門闌
