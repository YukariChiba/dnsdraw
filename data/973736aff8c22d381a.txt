庭空客散人歸後.畫堂半掩朱簾.林風淅淅夜厭厭.
春光鎮在人空老.新愁往恨何窮.金窗力困起還慵.
一聲羌笛.驚起醉怡容.李後主臨江仙.
前後兩調.各逸其半
尋春須是陽春早.看花莫待花枝老.
帝鄉煙雨鎖春愁.故國山川空淚眼.吳越王錢俶.
木蘭花
金鳳欲飛遭掣搦.情脈脈.看即玉樓雲雨隔.
桃李不須誇爛熳.已輸了風吹一半.
學著荷衣還可喜.年少多來有幾.自古閒愁無際.
初離蜀道心將碎.離恨綿綿.春日如年.馬上時時聞杜鵑.
