微雲生屋脊.欹枕看培塿
崔嵬亂一瞬.泰華入搔首
須臾萬銀竹.壯觀驚戶牖
摧擊竟自碎.映空白煙走
餘飚送未了.日色在井口
去冬三寸雪.寒日澹相守
商量細細融.未覺經旬久
誰能料天工.辦此穎脫手
一凉滿天地.平分到庭柳
葉端嘯餘風.送我一杯酒
畫屏題細字.盡記同來友
俗眼之所遺.此事當不朽
