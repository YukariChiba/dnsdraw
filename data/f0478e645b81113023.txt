我與二三子.策名在京師.官小無職事.閑于為客時.
沉沉道觀中.心賞期在茲.到門車馬回.入院巾杖隨.
清和四月初.樹木正華滋.風清新葉影.鳥戀殘花枝.
向夕天又晴.東南餘霞披.置酒西廊下.待月杯行遲.
須臾金魄生.若與吾徒期.光華一照耀.殿角相參差.
終夜清景前.笑歌不知疲.長安名利地.此興幾人知.
