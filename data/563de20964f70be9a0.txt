黄公山下黄雞秋.持節恤刑曾少休
小人負弩得開道.掃葉張飲林巖幽
相傳有石非地産.列仙持來自羅浮
酒酣步出雲雨上.南撫方城西嵩丘
林端乃見石空洞.猛獸贔屭踞上頭
鳥道兔迒謀挽致.萬牛不動五丁愁
道家蓬萊見仙伯.我亦洗湔與清流
探囊贈研頗宜墨.近出黄山非遠求
乃知此山自才美.物欲致用當窮搜
迷邦故令成器晚.不琢元非匠石羞
