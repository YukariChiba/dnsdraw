道州固傷時.晚歲吾山溪
彼物何曾爭.我自分兩畦
宣州絕代賢.雅志蘇羣黎
胸次包峥嶸.不肯去角圭
何從得漫名.正恐亦偶題
渺觀身世空.萬境俱一齊
浪云出處殊.不悟東自西
向來功名轍.復入山水蹊
公今持左符.早晚朝金閨
生賢出世間.渠能絕攀躋
要須了此心.泛應忘高低
昔我蓋已漫.今我亦非迷
