賢哲道相扶.經綸本近侍
風雲如有會.霄漢寧無志
月窟桂抱林.粉闈丹漆地
一何華給束.而謂浮名遂
堆積圖史書.朝昏鉛槧事
登瀛才力劣.對問神魂愧
步驟古人蹤.含虛郡子器
獻言既無狀.出守連移次
持憲懷真剛.退藏生寤寐
欲邀丘壑老.靜坐樵魚帥
顥氣留丹田.尺宅分品位
寥寥洞府境.落落煙霞意
金簡題上青.與茲塵土異
