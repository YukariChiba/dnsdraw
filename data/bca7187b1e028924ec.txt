一粒紅稻飯.幾滴牛領血
憑君子細看.我亦難分雪
耕者耕未已.種者種不歇
目望九霄雲.誰顧三伏熱
秋收政其時.全在要精潔
升合等平分.彼我言詞絕
暗室不可欺.喫水也防噎
上人飽法味.道眼能昭徹
歸來滿鉢香.坐斷水雲舌
金毛恣翻躑.異獸潛深穴
栗棘金剛圈.略不通水泄
百草頭邊著眼看.七星用處當風截
