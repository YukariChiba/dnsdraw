我生海旁州.古言江來鋪
力浮萬頃盡.坐識一溜初
之子酌彼源.紺潔玉斗𣂏
雅韻舒煩憂.逸駕陵趦趄
詠歸有何意.豈亦歌風乎
湛湛遊無梁.滔滔濟無桴
縱橫洄伏中.暮齒將焉需
三間始開闢.十畝終耘鋤
東西兩莊舍.兄弟相譍呼
緬哉趨前規.更作却後圖
顧思曲肱樂.一身匪求餘
我獨無家歸.羨子鎸自迂
