二帝本仁愛.三王首忠質
頗知周德厚.不似秦網密
平生勇自信.戈戟未易屈
何嘗戀儋耳.但欲返衡蓽
詔條甚明白.宣布要齊一
御衆莫若寬.使民宜以佚
古人貴守義.昭晰在緗帙
公言屢見廣.我惠慚及物
河檀負廩梢.梁鵜議印紱
廬山須决去.雲臥未爲失
瓊章屢起予.鳳吹雜瑶瑟
芝蘭暗有香.嵩華清見骨
君開筆頭花.我耀牖中日
九牛登巨鰲.視我真蠻栗
