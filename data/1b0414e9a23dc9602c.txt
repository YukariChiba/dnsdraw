東南大郡莫如杭.其西有湖誇錢唐
兩賢刺史一隠士.春秋祠祀專蒸嘗
芙蓉楊柳鷗鷺傍.四時不絕炷瓣香
後來好事者不作.屋摧階圮莓苔荒
錢唐城中十萬戶.自古無人興書堂
一朝書堂突兀起.鴟吻大殿環脩廊
其上高閣觚稜驤.其下豐碑鎸琳琅
香山東坡和靖叟.三像野服無金章
寓意貴德不貴爵.高風大節遥相望
諸生大带冠昂昂.遴選師儒恢典常.文星燁煜教雨滂
誰其爲此參預老.百世不朽徐子方
趙君牽聯同不朽.首助膏腴五百畝
