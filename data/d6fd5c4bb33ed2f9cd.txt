辛卯踰閩嶠.淳熙出建關
瀰漫第五渡.險絕百重山
近夏凉風發.新晴麗景還
翠烟飛縹緲.好鳥語綿蠻
密樹青羅幄.連峯碧玉環
野英紛剨剨.巖溜碎潺潺
小艇橫清泚.飛橋截碧灣
機舂流水激.架厂石崖慳
紫笋和泥采.青梅带葉攀
未能供旨味.聊得悅慈顔
取醉三盃適.欹眠一餉閒
自憐霜鬢白.人羨綵衣斑
物色揮毫裏.家山隠几間
狂歌聊爾耳.同志儻吾刪
