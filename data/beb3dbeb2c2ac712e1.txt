花開春意動.花謝春意靜
逋仙餘詩魂.夢斷孤山境
飄零萬斛香.冷落一枝影
玉笛聲聲愁.月浸闌干冷
吟翁餞梅行.詩句真雋永
持螯醉酒船.呼童滌茶皿
欲調宰相羹.且歸狀元嶺
離騷不知音.激楚鄙鄢郢
惟有廣平翁.心腸鐵石勁
無花實更奇.此意要人領
桃李兒女曹.眼底紛蛙井
酒醒動微吟.心下快活省
