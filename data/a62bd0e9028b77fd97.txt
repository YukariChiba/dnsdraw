漢祖肇炎圖.三傑咸輔翼
功成及酬賞.相國獨第一
發蹤指示語.誰曰匪其實
焉知英主心.方謹操縱術
勳高疑益深.固異亭長日
守關忠弗念.置衛防百出
堂堂明且審.自計亦無失
護軍給餉饋.入秦收圖籍
用智既有餘.保身豈難必
遜封散宏財.非真召平力
汙名起田宅.猶愈受斧鑕
終加恭謹辭.賢哉史臣筆
