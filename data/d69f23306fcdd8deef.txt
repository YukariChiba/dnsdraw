萬金家書寄中庭.牘背仍題雙掩并
不知千里寄底物.白泥紅印三十瓶
瓷瓶淺染茱萸紫.心知親賓寄鄉味
印泥未開出饞水.印泥一開香撲鼻
江西山間黄羽衣.純綿被體白如脂
偶然一念隨世網.身插兩翼那能飛
誤蒙諸公相俎豆.月裏花邊一杯酒
先生與渠元不疎.兩年眼底不見渠
端能訪我荆溪曲.願借前籌酌酃淥
