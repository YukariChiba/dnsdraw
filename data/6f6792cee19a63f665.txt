提胡蘆.提胡蘆.爾莫勸翁沽美酒
公多金錢賜醇酎.名聲壓時爲不朽
百舌子.百舌子.春泥方滑滑
泥雖滑滑輦道平.莫學竹雞言易發
深宮許爾來報春.便是好鳥同其羣
清聲囀入君王耳.安用穿叢苦避人
桃李無言何所益.畢竟有謝須紛紛
莫以榮華長不歇.人間已見翟公門
安不忘危誰可貴.貴時能憶困時聞
