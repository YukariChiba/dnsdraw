炎煒爍穹昊.火雲助其烝
冠巾拂塵土.庭戶喧蟁蠅
便面不停舉.况欲填吾膺
其間寂寞人.隨念生凉冰
凉意方未透.一夕三四興
造物解人意.如叫呼得譍
越鄉萬里回.令名作先登
固知栖栖者.得喪初何曾
賢者於本朝.曉宿垂觚稜
今日送樞掾.明日辭禮丞
采采不盈掬.引去何如陵
百憂結中腸.坐挑短檠燈
