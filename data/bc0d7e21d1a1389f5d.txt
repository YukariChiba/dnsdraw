猗猗者芳蘭.翳翳彼幽麓
不煩漢陰人.抱甕相灌沐
春風自桃李.急管亂繁曲
紛紛衆醉間.美此一醒獨
造化本何心.亦因材以篤
所以古之人.身外無不足
客有古琴瑟.得之自龍門
於今幾何代.庚庚裂奇紋
携持過齊王.自意當駭觀
何如適獻笑.棄置笙竽間
時世我不遭.歸其老丘園
鍾期今安之.誰與俗士論
