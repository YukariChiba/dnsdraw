驪珠一顆千仞淵.漁翁探得遭驪眠
一朝吹墮千萬顆.恐是蛟驪卧半天
駢花儷葉妙天下.文賦直追古班馬
手抉河漢裂錦章.寫在詩歌軋騷雅
大篇赤手捕長蛇.不須控勒騎生騧
短篇任意起忽伏.蒼江浩浩濤中槎
文章妙手壓場屋.到底亡羊還得鹿
廬陵方買載月舟.清淡又展朝天軸
軍將打門書一封.呼起醉夢爲醒鬆
只怕至寶不肯留山中.雷霆風雨取去還蛟龍
