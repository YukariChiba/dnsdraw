昔年因讀昌黎文.知有訓狐猶未真
客堂昨夜滅燭後.一聲竊發誠驚人
慈母入席匪虛語.據此麄暴誰敢聞
殺人之子養爾子.天地不管胡爲仁
豈無鷹隼善搏擊.去路昏黑難相親
亦有弓矢可彈射.却恐誤中東西鄰
我今獨處雖無懼.聒不得睡寧不嗔
嘗聞鳳凰百鳥君.丹穴萬里誰龍言
行當整頓九韶樂.奉迎綷羽掀重雲
直前再拜列爾罪.爾軀何足爲灰塵
