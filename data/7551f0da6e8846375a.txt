二月南湖春雨多.春風蕩漾吹湖波
著紅少年里中出.百金市上裁輕羅
插花步步行看影.手中掉旅唱吳歌
放船縱櫂鼓聲促.蛟龍擘水爭馳逐
倏親忽遠誰可追.朝在西城暮南溪
奪標得雋唯恐遲.雷轟電激使人迷
紅簾彩舫觀者多.美人坐上揚雙蛾
斷瓶取酒飲如水.盤中白筍兼青螺
生長江湖樂卑濕.不信中州天氣和
