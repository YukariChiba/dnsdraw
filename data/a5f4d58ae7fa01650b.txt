三年戎服行.五嶺文玉會
躋攀上崖磴.厲揭涉瀟瀨
十步九崎嶇.山水何破碎
坐令管仲小.自覺伯夷隘
乃今來中州.萬里如一概
四望登原隰.桑麻蔚旆旆
驊騮出清廟.過都真歷塊
歷歷古戰場.俯仰生感慨
吾常涉重湖.東海際南海
茲遊冠平生.天宇更宏大
心與太虛際.目空九圍內
男兒不出居.婦人坐帷蓋
反身以自觀.須彌納一芥
以此處死生.超然萬形內
