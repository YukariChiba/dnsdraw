春雷未出地.南土物尚凍
呼譟助發生.萌穎强抽𦮎
團爲蒼玉璧.隠起雙飛鳳
獨應近臣頒.豈得常寮共
顧茲實賤貧.何以叨贈貢
石碾破微綠.山泉貯寒洞
味餘喉舌甘.色薄牛馬湩
陸氏經不經.周公夢不夢
雲脚俗所珍.鳥觜誇仍衆
常常濫盃甌.草草盈罌甕
寧知有奇品.圭角百金中
秘惜誰可邀.虛齋對禽哢
