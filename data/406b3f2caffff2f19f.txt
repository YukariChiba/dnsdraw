環坐正無悰.駢頭得嘉餽
鮮明訝銀尺.廉纖非蠆尾
肩聳乍驚雷.腮紅新出水
芼以薑桂椒.未熟香浮鼻
河魨愧有毒.江鱸慚寡味
更咨座上客.送歸煩玉指
飣餖雜青紅.百巧出刀匕
翩翩鶴來翔.粲粲花呈媚
頗疑壺中景.髣髴具盤底
又疑三神山.幻化出人世
更於屬饜餘.想像無窮意
知君束裝冗.不敢折簡致
厚賜何可忘.因筆聊舉似
