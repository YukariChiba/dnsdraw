屏風畫山皆任假.寒林石屏自然者
蒼紋紺脈亂交加.短樹高枝自瀟灑
觀者寧分畫與非.但怪奇妙非人爲
又疑古苔著石瘦.何得本末無纖遺
桑田變海松柏死.寒暑不及榮枯期
佳哉大鈞育羣類.埏鎔精巧無巨細
天真通貎皆生成.俗師筆墨那形似
居人幽獨最相宜.樸厚遠謝雕鏤姿
城中雲母屏更好.慎勿浪示豪家兒
