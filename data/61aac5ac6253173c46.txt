獵客張兔罝.不能掛龍虎.所以青雲人.高歌在岩戶.
韓生信英彥.裴子含清真.孔侯複秀出.俱與雲霞親.
峻節淩遠松.同衾臥磐石.斧冰嗽寒泉.三子同二屐.
時時或乘興.往往雲無心.出山揖牧伯.長嘯輕衣簪.
昨宵夢裏還.雲弄竹溪月.今晨魯東門.帳飲與君別.
雪崖滑去馬.蘿徑迷歸人.相思若煙草.曆亂無冬春.
