佳月四時有.古來重中秋
今夕萬里懷.共作陰霾憂
我宿招提境.山空夜更幽
兹念亦未掃.天際屢回頭
冰輪湧碧空.宇宙寒颼颼
清輝聊一吸.洗盡肝膽愁
山中魑魅窟.驚竄無所投
自言天眼明.此地非我留
緬思區域內.醜怪繁匹儔
不知大圓影.能盡驅除不
仰首祝天公.勿遣纖雲浮
縱此白玉盤.年年照九州
