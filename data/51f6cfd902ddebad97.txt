愚穀與誰去.唯將黎子同.非須一處住.不那兩心空.
甯問春將夏.誰論西複東.不知吾與子.若個是愚公.
吾家愚穀裏.此谷本來平.雖則行無跡.還能回應聲.
不隨雲色暗.只待日光明.緣底名愚穀.都由愚所成.
借問愚公穀.與君聊一尋.不尋翻到谷.此穀不離心.
行處曾無險.看時豈有深.寄言塵世客.何處欲歸臨.
