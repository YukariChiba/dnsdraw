無可奈何兮.白日走而朱顏頹.少日往而老日催.
嗟吾生之幾何.寄瞬息乎其中.又如太倉之稊米.
倔強其骨髓.齟齬其心胸.合冰炭以交戰.只自苦兮厥躬.
彼造物者.雲何不為.此與化者.雲何不隨.或喣或吹.
誰達此觀.喪馬之翁.俾吾為秋毫之杪.吾亦自足.
是以達人靜則吻然與陰合跡.動則浩然與陽同波.
委順而已.孰知其他.時邪命邪.吾其無奈彼何.
委邪順邪.彼亦無奈吾何.夫兩無奈何.
