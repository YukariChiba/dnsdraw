群仙碎翦明河水.須臾變換人間世
重陰漠漠不分天.萬里茫茫更無地
回飛慢舞忽交急.清壑汙渠受平施
虛光眩轉混晝夜.終日縱橫絕聲氣
埋深矮屋火無功.捲入空簷風挾勢
無同那得羽相似.怪見惟驚犬群吠
調和稚子割蜜脾.澀縮山翁鳴屐齒
禿蒼捕雀花兩眼.戲客捏獅紅十指
徑須醉賞臘前三.紛紛盡是明年米
