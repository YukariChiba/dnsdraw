雷霆空霹靂.雲雨竟虛無.炎赫衣流汗.低垂氣不蘇.
乞為寒水玉.願作冷秋菰.何似兒童歲.風涼出舞雩.
瘴雲終不滅.瀘水複西來.閉戶人高臥.歸林鳥卻回.
峽中都似火.江上只空雷.想見陰宮雪.風門颯踏開.
朱李沈不冷.雕胡炊屢新.將衰骨盡痛.被褐味空頻.
欻翕炎蒸景.飄搖征戍人.十年可解甲.為爾一沾巾.
