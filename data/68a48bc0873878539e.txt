薄遊每違己.茲行遂登危
峻阪盪胸立.恍若對鏡窺
傳呼半空響.濛濛上煙霏
木末見前驅.可望不可追
躋攀百千盤.有頃身及之
白雲叵攬擷.但覺沾人衣
高木傲燒痕.葱蘢茁新荑
春禽斷不到.惟有蜀魄啼
謂非人所寰.居然見鋤犁
山農如木客.上下翾以飛
寧知有康莊.生死安嶮巇
室屋了無處.恐尚橧巢栖
安得拔汝出.王路方清夷
