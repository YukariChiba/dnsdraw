海近雲氣昏.禹跡開茫茫
晴林列障邏.什伍屯平岡
頃遭七年旱.驟見九秋黄
腰鐮喜復悲.泥水新圃場
縣侯初下教.官賦無豐荒
錯揮製錦刀.戲作編氓創
身上催租瘢.短褐愁蓋藏
課爲五縣最.薦飛十剡章
逡巡掌邦計.跬步封侯王
江淮十萬師.待飼正頡吭
禾麥今已登.婦子戒勿嘗
行俟天雨粟.飽食均四方
