匹馬行將久.征途去轉難.不知邊地別.只訝客衣單.
溪冷泉聲苦.山空木葉幹.莫言關塞極.雲雪尚漫漫.
古鎮青山口.寒風落日時.岩巒鳥不過.冰雪馬堪遲.
出塞應無策.還家賴有期.東山足松桂.歸去結茅茨.
登頓驅征騎.棲遲愧寶刀.遠行今若此.微祿果徒勞.
絕阪水連下.群峰雲共高.自堪成白首.何事一青袍.
