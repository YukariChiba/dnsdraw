觀名計利心.惴惴日交戰
洪濤探龍睡.赤手投虎圈
孰知青雲士.眼靜不汝眩
中年琴書趣.早歲林壑願
我無適時具.未敢厭寒遠
政須營一醉.尚喜春酒賤
前回所探花.撲蔌已如霰
把杯臨清池.纈影中流見
可須催歸語.且領提壺勸
向來眼中人.此客頗嘗見
兩王風流絕.聲名到朝彥
新句如破竹.脫手金丸轉
石交可忘年.時亦共酣醼
春來景物好.題品幾時遍
鶑花不無情.向君真自獻
