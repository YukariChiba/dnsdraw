漢天子.觀風自南國
浮舟大江屹不前.蛟龍索鬬風波黑
春秋方壯雄武才.彎弧叱浪連山開
愕然觀者千萬衆.舉麾齊呼一矢中
死蛟浮出不復靈.舳艫千里江水清
鼓顰餘響數日在.天吳深入魚鼈驚
左有佽飛落霜翮.右有孤兒貫犀革
何爲臨深親射蛟.示威以奪諸侯魄
威可畏.皇可尊.平田校獵書猶陳
此日從臣何不言.獨有威聲振千古.君不見後嗣尊爲武
