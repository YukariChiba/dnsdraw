嵊有董孝子.父病刲其肝
肝還猶可刲.一念充之難
遺體戒毀傷.此毀乃爲完
蕭條村落區.四顧藥餌艱
親病日且革.不療何由安
有父始有身.無父身奚存
裂肝粥以進.果獲急證寬
嗟哉古道闃.天紀紛夷殘
訟讟滓官府.縣尹悲溢顔
惓惓敦教化.各各還根元
邑民以孝聞.莫喻心所歡
大篇述梗概.詎侈詞藻繁
託之剡山川.千古禮義宣
