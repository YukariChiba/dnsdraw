自地上青峰.懸崖一萬重.踐危頻側足.登塹半齊胸.
飛狖啼攀桂.遊人喘倚松.入林寒z9々.近瀑雨濛濛.
徑滑石棱上.寺開山掌中.幡花撲淨地.台殿印晴空.
勝境層層別.高僧院院逢.泉魚候洗缽.老玃戲撞鐘.
外戶憑雲掩.中廚課水舂.搜泥時和麵.拾橡半添穜.
渡壑緣槎險.持燈入洞窮.夾天開壁峭.透石蹙波雄.
潤藹清無土.潭深碧有龍.畬田一片淨.谷樹萬株濃.
野客登臨慣.山房幽寂同.寒爐樹根火.夏牖竹稍風.
邊鄙籌賢相.黔黎托聖躬.君能棄名利.歲晏一相從.
