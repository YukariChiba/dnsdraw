君登石渠閣.荏苒十過春
編摩業既卒.出入命已頻
人情嘆榮滯.雅意猶逡巡
襟懷恬而曠.鬢髮黳如新
躬隨省中籍.念切堂上親
前時動鄉思.歸夢趨梁岷
乞符去故里.拜疏伏紫宸
恩頒尺一詔.寵駕雙朱輪
朝爲浮瀛侶.暮作臨邛賓
誰言蜀道遠.自喜家山鄰
歲晏風慘慘.行役心欣欣
怊悵同舍友.仳離照心人
杯行莫辭滿.分携只明晨
