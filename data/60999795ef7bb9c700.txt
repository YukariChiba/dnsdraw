捍川始成邑.巡甸遂建都
千載倚脩堤.三吳達高塗
衛軍弛馬牧.令尹司官湖
濬中深有蓄.豐外堅無虞
往者水冒沒.傷哉人愁吁
雨常夏潦盈.旱必秋田枯
民功念久隳.邦患諗預圖
忽驚華構敞.豈爲縱覽娛
溪落露魴鯉.草長戲鷗鳬
丹霞出雲表.翠巘亙天隅
緬懷謝公言.希迹巖棲徒
且復與閭里.共守桑麻區
