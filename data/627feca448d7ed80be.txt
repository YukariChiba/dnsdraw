高閣在清禁.長軒憑廣虛
御幄閟圖象.依然臨幸餘
翠甓布天路.黄簾分直廬
一雨清景早.稍凉秋興初
解带就君坐.臨床闚素書
山海所錯出.飛潛類紛如
此語果虛實.遺編空卷舒
自笑正豕亥.更微注蟲魚
君材合遠用.就此固已疏
如我乃斯幸.地閑容誤居
竹影散良席.花香浮廣裾
俯仰自足適.歸時更當徐
