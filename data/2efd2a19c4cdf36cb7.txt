章甫不入越.夏蟲多拘時
生無適俗韻.舉世誰知之
鍾嶸不並世.無人識丘遲
雖有落花句.知爲何等詩
如逢賀賓客.方歎烏棲辭
我初出險語.俗子争唐嗤
俛眉欲從事.復恐遭文移
亦知適楚車.安可從北馳
董家名父子.平生所懷思
雖云識面晚.相聞已相知
君詩有古意.且結皓首期
端能啖杞菊.時復過天隨
