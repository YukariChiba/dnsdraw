風流掃地難挽回.二老人物似蘇梅
時從花底飲落雪.醉臥沙頭雙玉罍
平時交分心相許.晚歲相思各秦楚
孤山籬落固依然.縱有此花無此語
周郎别去當有期.歸來不復如瓜時
天應知客頗有恨.花亦憶君尚未遲
我游東吳身是客.夢到江南與江北
安得馬背如孤鴻.萬里從君聊一息
只今春草還萋萋.會須急喚王孫歸
