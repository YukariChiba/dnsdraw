一生閉門不結交.彙緣遇我如同胞
年年客裏故人多.飲水逢君朱顔酡
鵲去鳩來有空屋.牝乳雛飛無啄粟
香火飄零甘死休.無辜憐我兄遭戮
暗中魑魅籍姓名.我有朋儔等不足
十事上心九事忘.一日囘首千日長
誰登百丈嶺.我到鍾山傍
登堂拜丘嫂.携手戲諸郎
諸郎挽衣幼女親.汝母磊落如吾人
哀我若見韓氏孤.敬我寧知蘇子貧
吁嗟尺布謠.空道天屬真
