高郎水江漢.波浪所從出
讀書識大體.於世無棄物
誰歟戒盈滿.視彼欹器側
如君執謙柄.我不能萬一
羣公石渠上.天子正側席
翻然侍親歸.袍茜髮黑漆
老仙顧之笑.吾與子居越
人生屈伸肘.猶動靜語默
非無鶴乘軒.亦有驥在櫪
忠當盡臣節.孝則共子職
煌煌周孔意.千古照簡冊
吾儕負君親.但守不黔突
