秋盡啼衰蟲.君思云奈何
我愚得君思合少.君賢勞我心則多
非獨辭源長.瀉海爲江河
平生未始有點缺.玉日拂拭金燒磨
尋常貙與貍.見一足已蹉
又况一地卧三虎.狗彘雖勇何敢過
揚州我何思.青山無一螺
午市不畜寶.米鹽財如他
而吾三夫子.一身各丘軻
瓊林自生寒.結露成冰柯
文章日組緯.玉機飛金梭
誰有真珠繩.結作張麟羅
拔爲當世祥.聲爲太廟歌
我願叅衆民.手足揺婆娑
