長虹斗起蛟龍穴.朱碧爛干夜明滅
太湖三萬六千頃.多少清風與明月
青鷁驚飛白鷺閒.丹楓未老黄蘆折
誰將橫笛叫蒼煙.無限驚波翻白雪
洞庭林屋舊遊處.玉柱金庭路巉絕
水仙逢迎摻脩袂.問我歸計何當決
去年匹馬兀春寒.今此孤篷窘秋熱
人生意氣得失間.輕重劍頭吹一吷
莫將塵土涴朱顔.却待丹砂回白髮
