幸從大夫後.而無吏事憂
出沐風雨夕.閉門松菊秋
素交辱見過.意氣何綢繆
車騎皆雨立.富貴若浮雲
圍棋紓壯心.酌茗當獻酬
豈惟鄰里好.足慰平生游
書籍可許通.水火得所求
獨恨雞黍薄.無以充淹留
我窮若匏瓜.于世良悠悠
寂寞守一隅.非君誰見收
庶幾除三徑.玩此歳方遒
莫令子衿詩.更作商聲謳
