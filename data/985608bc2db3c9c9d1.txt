蛩吟秋方來.鶴鳴夜參半
山中無曆日.榮悴知節換
王君太多事.絲杪察昏旦
辛苦窮河源.把彼注罌罐
綫溜來不停.會見白石爛
旁有減水壺.節水使之緩
儻無乘除法.巧曆安得算
反求諸吾身.自有子午觀
百刻呼吸調.勿使魂去幹
冤哉張壽王.課最密於漢
信史不足徵.徒興千載歎
抱籌付木仙.試判此公案
