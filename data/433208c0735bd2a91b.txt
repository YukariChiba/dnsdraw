我生山水窟.一靜了萬境
登臨始識奇.已與凡目並
大哉飛躍間.一物具一性
冰雪有妙理.言言苦難聽
開藏古制存.以抑揚氣騁
稜稜六花嚴.中有生意瑩
非貞曷爲元.妙幹舒慘正
燮調不可偏.相資不相病
陽和一以泄.品彙反不競
新政冰雪清.洗濯炎蒸凈
陰痼一陽微.震裂萬蟄儆
酬酢極變態.不失本來靜
一樓駕高明.俯仰動微省
深恐神鑒昏.萬事如捕影
繰藉嚴冷名.賡歌歲寒詠
即此友求心.已見無不敬
行到百尺頭.脚力須用勁
