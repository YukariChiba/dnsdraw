太微淵默嚴不動.斗爲其車運中央
四序回旋變造化.一杓直指無偏傍
柄臣比之號八柱.一柱難闕各有當
紹聖元年圖舊德.更公玉麟使過國
屹然山立天子重.列作八柱扶天極
天極尊嚴物有道.不減不溢常不忒
均勞於外天闕柱.至今朝廷虛衮舄
皇皇辟君明如日.安用動威偃禾木.表以甘露太和液
飲太液.親壽益.公難老.歸致太平萬物好
