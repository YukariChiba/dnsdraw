清苕可鏡亦可漁.風煙佳處畫不如
無錢買田傍城闕.擬僦谿叟西隣居
得魚換得菰蒲米.菰煮作糜飽則已
寧能負腹不負人.以腹負人不若死
富春殘火猶堪稼.上時容易艱難下
在山遠志山可移.小草還復令人譏
菱歌慣濤瀾.樵聲出林疃
蘋風爲誰好.璧月待秋滿
延月入懷輸懇款.好風未必無人管
筆床茶竈散人家.何須去乘牛斗槎
