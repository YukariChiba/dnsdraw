揚越舊秦兵.苗頒尚禹征
初驚一使任.那用萬人行
友戶凝昏祲.滄波觸駭鯨
越裳無信息.銅柱定將傾
服嶺東南尉.戈船萬里程
江通夜郎道.秋入伏波營
插羽頻封檄.馳軺屢請纓
介鱗悲物色.猿鶴悵民生
幾日封京觀.歸時捲旆旌
休聞七科戍.無用五陽兵
海國犀牛遠.南琛紫貝輕
平生一長劍.歲暮望欃槍
