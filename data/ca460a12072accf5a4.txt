木葉蕭蕭兮雨冥冥.山鬼呼風兮猨夜鳴
巫假神兮驚愚.髡假巫兮乞靈
雲仙來兮瑶席啟.坎坎擊鼓兮拜寒水
雲仙去兮閃倏不聞.錦傘摇兮望莫雲
紛姣服兮走朝與暮.焄蒿淫昏兮使君怒
青螭白虯兮不須款帝居.請發鏃兮何必天弧
沉主兮焚屋.正人伸氣兮淫神夜哭
妖止兮俗醇.請傾百川兮壽使君
鼻亭兮不記營道.蘇侯兮已屏堯廟
憤王去兮響莫出.狄梁公兮方草檄
