紫皇宴服出瑤臺.仗下凉宵水殿開
初月上絃光汎灔.横河案户勢徘徊
扇分蘭露侵衣滴.簾捲天香拂帳來
閣道森沉飛絳節.龍璈鳯吹凌霄發
琥車縹緲際煙潯.釦砌迢遙望雲闕
百子池深列宿分.九微燈淡纖塵絕
雲屏輕箑貫雙針.彩縷縈風勢不任
露挹瓊蘇敷碧席.明霞照地光無極
西漢元封五葉時.猗蘭雲輦會真期
何如法坐嘉蕃熟.高振薰絃播緝熙
