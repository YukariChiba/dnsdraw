寒繒配新編.得公章貢信
日日望公歸.枯株借餘潤
公今向何所.寂寞返鄉郡
風江困沿洄.雨嶺倦登頓
豨膏運方穿.自古同此恨
吾儕互驚惋.公意誰喜慍
新醅醇易醉.晚稻香可飯
已無越吟悲.那有楚騷怨
平生白鷗盟.天與諧夙願
玉音久不嗣.故歲行欲盡
空齋撥殘灰.哀鴻有餘韻
繫書元浪語.安否倩誰問
寒燭識此懷.詩成泣餘寸
