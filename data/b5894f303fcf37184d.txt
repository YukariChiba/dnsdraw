宣州紫沙合.圓若截郫筒
偶得今十載.走宦南北東
持之聖俞前.乞藥戒羸僮
聖俞見之喜.遽以手磨礱
謂此吾家物.問誰持贈公
因嗟與君交.事事無不同
憶昔初識面.青衫游洛中
高標不可揖.杳若雲間鴻
不獨體輕健.目明仍耳聰
爾來三十年.多難面憂攻
君晚得奇藥.靈根斸離宮
其狀若狗蹄.其香比芎藭
愛君方食貧.面色悅以豐
不憚乞餘劑.庶幾助衰衰癃
平時一笑歡.飲酒各爭雄
向老面病出.區區論藥功
衰盛物常理.循環勢無窮
寄語少年兒.慎勿笑兩翁
