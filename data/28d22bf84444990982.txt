我貧可厭迴腸煎.負郭近有桑麻田
入春十日九霪雨.夜聽瀧瀧愁不眠
雨師欺壓春無力.勾引頑陰朝復夕
丹杏夭桃凍不開.來牛去馬昏無色
曉來鼓舞耕桑民.長天洗凈清無雲
羲和鞭日從海底.照出浩蕩郊原春
呼兒買酒聚笑語.門前且無吏呼怒
今年麥飯滑流匙.更趁新蠶理襦袴
江頭烟樹晚戎戎.江南嬰笋春事豐
我亦行拋簪綬去.飽帆西上趁東風
