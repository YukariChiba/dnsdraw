猶記龍津曾把手.閒對雲山一樽酒
談高稍犯禪師疆.遙指青尖露疏牖
璧水起人新思濃.旁釋奇文到科斗
自笑山翁緘默多.來處長疑抱真叟
君雖健語猶相知.乃欲同歸上忠厚
假合此生塵已多.肯復隨流逐人後
再喜相逢春意中.忽見天機在楊柳
幽花野水時可尋.趕馬長鬚有罍鋀
柰何汴洛貪送人.掃蕩頑冰一梭走
義在人心難可欺.浮玉山南望風久
