行李小槃薄.海西裨海東
交情半新故.生世有遇逢
從我二三子.草木臭味同
業工畫眉嫵.飾此冰雪容
高軒一再過.向我作春融
陳侯犀一角.錦腸星斗胸
章侯金百鍊.學派傳正宗
楊侯較諸楊.朝墨收儁功
王郎天地間.合侍明光宮
我老一無可.短翼羣蜚中
樽酒剪銀燭.詩錦佩奚童
寬破十日留.文律得細窮
