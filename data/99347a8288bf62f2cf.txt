奔騰龍嶠麓.深壑斷如截
石棧架寒溪.盤陀卧精鐵
從衡布方楚.片段髮文裂
平如中唐甓.罅密不容泄
南巖盡奇險.萬狀森羅列
或如巨獸蹲.或類巴蛇囓
哀泉瀉飛磴.流沫常噴雪
山骨靜無塵.泓澄碧潭澈
魚龍不敢宅.中有千古月
壯哉天地間.此險詎勞設
乃知山水心.自欲爲勝絕
我陪勝士游.茲名因不滅
