吾觀談天客.工言喪其精.萬物資廣庇.此中何有情.
若為昧顏蹠.修短怨太清.高論讓鄒子.放詞征屈生.
請從象外推.至論尤明明.
短齡役長世.擾擾悟不早.嬪女身後空.歡娛夢中好.
從教西陵樹.千載傷懷抱.鶴駕何冥冥.鼇洲去浩浩.
柔顏感三花.凋發悲蔓草.月中伐桂人是誰.
誰高齊公子.泣聽雍門琴.死且何足傷.殊非達人心.
獨高庭中鶴.意遠貴氛埃.有時青冥游.顧我還下來.
白雲琅玕色.一片生虛無.此物若無心.若何卷還舒.
疏散遂吾性.棲山更無機.寥寥高松下.獨有閑雲歸.
精意不可道.冥然還掩扉.
