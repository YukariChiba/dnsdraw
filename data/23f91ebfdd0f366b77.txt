旅泊多年歲.這去不知迴
忽逢門外客.道發故鄉來
斂眉俱握手.破涕共銜杯
殷勤訪朋舊.屈曲問童孩
衰宗多弟侄.若個賞池臺
舊園今在否.新樹也應栽
柳行疏密布.茅齋寬窄裁
經移何處竹.別種幾株梅
渠當無絕水.石計總生苔
院果誰先熟.林花那復開
羈心祇欲問.爲報不須猜
行當驅下澤.去剪故園萊
