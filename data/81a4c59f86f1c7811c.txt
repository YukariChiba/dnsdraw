書生浪出值暑天.何啻千里身在船
今辰忽向船亭坐.頭眩猶類瀕江牽
履平剗地若恍惚.四體不舒慣臯兀杌
自嗟時滯久勞苦.驅馳負得貧筋骨
奉使衙深少吏胥.幹官占了東偏居
西偏有軒扁清足.憔悴幾竿蒼竹踈
射檐莫禁落日曬.平白將身隨爐鞴
不奈羸軀苦熱情.無故要償行脚債
富池狂遊期者誰.卷雪樓燬空有基
離船未久抱虛暈.孱弱忍蹈波濤危
官衙寂然且臥病.便行小伺西風勁
廬山夜眠不熟淚不乾.梧樹支離凋井闌
