少時狂走西復東.銀鞍駿馬馳如風
眼看春去不復惜.只道歲月來無窮
初逰漢中亦未覺.一飲尚可傾千鍾
义魚狼藉漾水濁.獵虎蹴蹋南山空
射堋命中萬人看.毬門對植雙旗紅
華堂却來弄筆硯.新詩醉草誇坐中
劍關南山纔幾日.壯氣摧縮成衰翁
雪霜蕭颯已滿鬢.蛟龍鬱屈空蟠胸
鄰園杏花忽爛漫.推枕彊起隨逰蜂
遶看百匝幾嘆息.吹紅洗緑行匆匆
莫年逢春尚有幾.常恐春去尋無踪
青錢三百幸可辦.且判爛醉酤郫筒
