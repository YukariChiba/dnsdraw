杜侯灑墨春雲暮.紛紛滿紙棲鴉聚
文章不犯世故鋒.牛鬼荒虛瓦棺古
平生傀磊寧獨此.躋俗唐虞要遭主
先君諸父盡金蘭.申以婚姻况覶縷
勞心吏卷官有程.得意朋尊美無度
尚憶花妍春仲時.休沐黄昏來叩戶
苦憐蟾桂將十分.欲贈海棠無一句
巷南巷北相遇稀.而此從公慰懷慕
安石榴紅儻可期.公不來過我當去
