萬株蒼煙間.杳然出微徑
相逢知有得.一笑洗孤憤
蕭蕭半窗雨.終日滿風聽
綠雲到巉絕.小立鋭清興
約公我輩人.發此一區勝
春工自無私.風力亦强敏
柳垂拂掠黄.溪作揩磨淨
籬間殿寒梅.吳姬發微哂
已忻鳥聲樂.更愛游絲迥
余郎妙天下.氣與山嶽峻
春光纒肺腸.霽月磨風韻
詩如畫好馬.落筆得神駿
日斜興未闌.山窮春不盡
更爲明日游.踏遍鍾山頂
旋汲一人泉.峰頭煮春茗
