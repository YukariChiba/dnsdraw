不知今之人.誰識張縣尉
勿問胸中事.但看面上氣
所謂人英者.正是斯人輩
前年南郭中.文酒日夜會
一從舍我去.忽忽再逾歲
今茲歲且盡.爲子吟不睡
起坐却就枕.伸頭出紙被
約是三四更.老老抱雙脚
此時吟正酣.聲調不可却
春風起淮東.須臾到嵩洛
往往入子家.但子眠不覺
子覺將奈何.聲盡情思多
上東門外路.洛水生春波
還我大松來.不用寄詩歌
