樓觀俯長江.竹樹蔽修嶺
入門却立驚.清曠非人境
福地包形勝.真儀入範鎔
護持國祚永.報貺年穀豐
蓬萊杳莫尋.弱水三萬里
我欲試丹訣.誅茅或在此
神僊可學否.要且扶頺齡
生當兵火日.飄泊安得寧
愛之不可留.弛擔休信宿
白鶴唳石壇.香煙遶雲屋
夜久萬籟息.松風度玉琴
瀟然不能寢.相伴一哀吟
