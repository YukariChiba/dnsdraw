鼠鏖觸蠻兵.客夢寒窗短
牛斗挂闌干.起視夜參半
虎頭丹青手.欲畫澀回腕
兔尖渴陶泓.得句亦不漫
龍沙懷石友.羽觴舊無算
蛇飛梵王壁.絡繹壯神觀
醉踏吳沙歸.轉眄歲月換
羊腸自詰曲.馳道方晏晏
旋攜古菱花.悟罷如冰泮
雞園談妙口.當我一笑粲
狗監浪延譽.凌雲非吾願
猪蹄祝汙邪.舉世良可歎
