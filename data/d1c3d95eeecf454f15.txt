七盤小阿張孝女.廬墓三年竭酸苦
揚塵篩土秃指尖.墮淚漣漣等秋雨
領長鶴脊不勝衣.手杖半銷縗百縷
彼蒼者天呼不聞.那知此女行高古
路行多少忤逆兒.已後令人重生女
我哀怙恃今十年.不及增培一坏土
俯首廬前有愧色.劓刖情知無可補
問女膝行日幾曲.哀聲雖微動巖谷
夜燈熒熒慘苫屋.神鬼同愁鴉伴哭
