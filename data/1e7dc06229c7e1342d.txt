我手何似佛手.日中見斗
我脚何似馿脚.鎖却狗口
生緣在甚麽處.黄茆裏走
乃有北溟之鯤.揭海生塵
以長觜鳥啄其心肝肺.乃退藏於密
待其化而爲鵬.與之羽翼.九萬里則風斯在下矣
自爲鑪而鎔凡聖之銅.乃將圖南也
道不虛行.是謂無功之功
徧得其道者.一子一孫而已矣
得其一者.皆爲萬物之宗
工以丹墨.得皮得骨
我以無舌.贊水中月
