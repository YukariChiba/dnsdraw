先師詔後人.學優仕有餘
治身猶農功.勤惰報亦如
公子生華屋.翛然山澤癯
胸中一丘壑.結髪談詩書
閑平風流在.自與常人殊
清華通帝籍.簪受輝里閭
我獨求試吏.十室聊卷舒
未起青雲心.且與黄卷娛
淮壖留薦饑.待子活焦枯
前賢迹相踵.詠歌載西湖
麥秋未可期.往哺當勤劬
作詩聊祖道.請以書鄰虛
