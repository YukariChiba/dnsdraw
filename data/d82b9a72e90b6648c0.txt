之子有文行.常流竊比難
授毫秋露下.開卷古風寒
場屋推盟主.聲詩立將壇
論儒輕五霸.議古嫉三桓
師仰唯韓愈.才名壓李觀
固窮多短褐.憂道即忘餐
見訪山圍郡.相逢菊滿欄
眼青憐造士.頭白愧郎官
罷舉層霄遠.監州勺水盤
貧厨兼味少.市醖數杯酸
舊業煩君勘.新題爲我刊
臨岐留雅什.天馬撼金鑾
