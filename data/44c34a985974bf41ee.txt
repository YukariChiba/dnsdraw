南州高士心如水.夜雨爐亭歲欲環
朝蹟只如初到日.州麾猶在兩年間
秋來竹屋多歸夢.天與莆人一破顔
館下諸生能戀戀.眼中循吏故班班
相傳士子多于鯽.共喜府公清似山
慶曆諫臣書在否.乾淳文賦筆追還
郎官紅熟海風靜.通印子肥春網閒
心事太平兒女語.詩家尊宿鬢毛斑
歡迎騎竹來何暮.贈別垂楊不可攀
辦與老夫同一念.不憂吾道久間關
