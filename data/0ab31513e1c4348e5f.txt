簿書紛如絲.取樂得少空
悠然杯勺興.藉此歌舞送
從事來官厨.醉不睡隣甕
衣裳賸蘭澤.言議雜囂鬨
人生醒忌獨.勝日飲須痛
向來韝上鷹.府公解其縱
先生作禪卧.肯以靜嗤動
形臞詩則昌.萬境供日用
文字與紅裙.寧非一理共
退之强分別.無乃夢中夢
絲竹娛中年.耐此髮種種
明當解予酲.酒德賡舊頌
