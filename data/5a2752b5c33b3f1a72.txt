行樂曾聞戒遲暮.人生波上飛鳬聚
蘭亭往事如過雨.山陰脩竹空千古
陳侯揮翰少年時.三賦聲名動人主
可是高才棄繩矩.自然采繡非針縷
五十天南把一麾.猶得無襦歌叔度
邂逅西城築冶墟.王官繼日車連戶
自言春晚洞庭歸.日落江南得佳句
傾蓋何妨許如故.執鞭况是平生慕
但憂筆陳困攻堅.儻許尋盟解圍去
