佳人宰木懸秋月.穉子霏霏灑清血
枯風冷雨暗長天.借使端居亦心折
問君夙駕今何之.萬里關河西復西
西州平昔但聞語.不意黄塵隨綠衣
将軍雅歌飛玉觴.健兒如鼠馬如羊
桁楊生耳卧庭廡.日冀賓僚來畯良
雪霜肅殺百草死.孤峰嫋嫋砂磧光
城頭笳鼓咽初曉.夢破衾禂皆異鄉
情鍾矧復是君輩.只應矛矟攅中腸
只應矛矟攅中腸.當思大人在高堂
