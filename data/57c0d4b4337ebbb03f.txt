漫游蹤跡成浮家.一身四海驚年華
不禁草木競時節.忽見霜幹排新花
曉雲生寒日未透.南枝半肥北枝痩
就中一枝最先發.浪蕊浮花敢居右
山翁涉世如狼胡.功名日遠霜凌鬚
與花同是江南客.一笑爲解東陽臞
吟哦遶樹正百匝.未放零落空殘株
春風雜花儘明媚.此君風味懸知無
雨中着子尚不惡.可堪老葉繙虫書
