盡洗眼底塵.頓寬胸中憂
此雪端爲誰.奇哉君之遊
平步飛鳥背.長嘯孤峰頭
恍惚閬風苑.嫖姚結鄰樓
了不異天上.培塿視九州
北方當此時.如蝟縮馬牛
南方幸不然.但覺瑞彩浮
晴日一以出.壯觀挽不留
作急著妙句.小費靈府謀
老夫儻可從.亦足祛窮愁
凡骨絕仙分.勝覽輸高流
乃後有佳集.次第或見收
冰解燒痕青.問梅孤山幽
