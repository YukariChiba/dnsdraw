舉舉江南子.名以能詩聞.一來取高第.官佐東宮軍.
迎婦丞相府.誇映秀士群.鸞鳴桂樹間.觀者何繽紛.
人事喜顛倒.旦夕異所雲.蕭蕭青雲幹.遂逐荊棘焚.
歲晚鴻雁過.鄉思見新文.踐此秦關雪.家彼吳洲雲.
悲啼上車女.骨肉不可分.感慨都門別.丈夫酒方醺.
我實門下士.力薄蚋與蚊.受恩不即報.永負湘中墳.
