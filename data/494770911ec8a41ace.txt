何年鑿源開混茫.桃花兩片吹紅香
烟消遠浦生微陽.漁舟誤行溪水長
溪回岸轉山隙光.疑有絳闕仙人房
居民爭出羅酒漿.花間笑語音琅琅
抱琴釋子眉髪蒼.響泉韻磬鳴長廊
能談往事悲孟嘗.昔時臺沼今耕桑
又如勇士赴敵場.坐令遊子思故鄉
清猿抱木號鴻荒.孤吟劃見丹鳯翔
曲終待月西南廂.重調十指初不忙
如見古畫秦衣裳.春天百鳥爭頡頏
桃源歸來今已忘.彈到落花空斷腸
