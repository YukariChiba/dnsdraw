春日兮繁鮮.車闐闐兮句曲天
緪瑟兮拊鼓.滿芳菲兮瓊筵
朝霞爲羞兮沆瀣爲醴.瑶華玉饌兮錯雜而陳前
靈之來兮赤城空.駕白鶴兮御清風
群仙從兮哆哆.雲晻曖兮車隆隆
靈之去兮返太清.騎日月兮朝紫皇
下視九州兮塵泱茫.五嶽俎豆兮四溟杯觴
製瓊琚兮余衣.集芳蓀兮余裳
荷佩兮離離.蘭旌兮揚揚
欲往從兮未得.望夫君兮彷忀
