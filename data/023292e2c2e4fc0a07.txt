叔度萬頃陂.清濁誰能料
割雞用牛刀.吾亦寄一笑
示我林下詩.筆力勇奔峭
故知才者心.玩好必同調
岑岑青玉竿.千百壯非少
清風掃埃塵.日影金色照
環墀發寒泉.霜劍初脫鞘
枕流不枕石.俯仰窮聽眺
上堂梵唄聲.空寂總衆妙
茲亦忘言徒.領理會其要
翔禽竟來集.狐猿遠相嘯
不作問鵩翁.刻意湘纍弔
