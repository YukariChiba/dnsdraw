平野綠遠近.晴山翠縱橫
西風今日凉.天意濟此行
居士十日病.快意身已輕
逢寺聊少憩.山僧苦相迎
豈爲餘事來.泉石鍾吾情
風生本何意.松篁得之清
向來城市口.無此笙竽聲
坐久百念歇.一雨秋意生
所恨二三子.無懷可同傾
少日戒客氣.四十猶未平
一事一錯誤.百年幾折肱
不如謝公等.窮山掩柴扃
