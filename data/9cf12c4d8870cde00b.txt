太湖有曲處.其門為兩崖.當中數十頃.別如一天池.
號為銷夏灣.此名無所私.赤日莫斜照.清風多遙吹.
沙嶼掃粉墨.松竹調塤篪.山果紅靺鞨.水苔青髵.
木陰厚若瓦.岩磴滑如飴.我來此游息.夏景方赫曦.
一坐磐石上.肅肅寒生肌.小艖或可泛.短策或可支.
行驚翠羽起.坐見白蓮披.斂袖弄輕浪.解巾敵涼颸.
但有水雲見.更餘沙禽知.京洛往來客.暍死緣賓士.
此中便可老.焉用名利為.
