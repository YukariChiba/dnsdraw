悄悄掩門扉.窮窘自維縶.世途已昧履.生計複乖緝.
疏我非常性.端峭爾孤立.往還縱雲久.貧蹇豈自習.
所居率荒野.寧似在京邑.院落夕彌空.蟲聲雁相及.
衣巾半僧施.蔬藥常自拾.凜凜寢席單.翳翳灶煙濕.
頹籬裏人度.敗壁鄰燈入.曉思已暫舒.暮愁還更集.
風淒林葉萎.苔糝行徑澀.海嶠誓同歸.橡栗充朝給.
