建古求亡子.寓意一何疏
除道聲出師.老將定胡盧
滿座語更發.誰是囊中珠
平生不少貸.鮮不相謂迂
定分固有來.跛鱉參乘駒
執別纔幾日.眷眷瞻雲衢
破碎物役爾.此理君何如
危步上傑觀.疇昔相携扶
成茲塵外趨.感慨反不舒
收我漏盡景.課君種樹書
開山一百里.玉粒隨香葅
閉口不復語.早晚同歸與
