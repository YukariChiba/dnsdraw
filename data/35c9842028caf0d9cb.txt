萬山逶迤起彭澤.齊驅擁立江東隅
水西平地曠千里.惟此一峰高且孤
氣嚴勢峭鬰獨立.意不與彼爲朋徒
夾水對峙寡當衆.衆色愧慘驚頑麤
天公結融若有意.以此壯我淮甸無
青天長劍倚千丈.碧玉大筍巍一株
古今畫工昩好惡.峨眉鴈蕩爭爲圖
方言訛傳楚俗鬼.立廟更以孤爲姑
我行不暇諭父老.正是北風吹舳艫
