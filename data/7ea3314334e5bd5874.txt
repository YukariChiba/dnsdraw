我夢遊天台.橫空石橋小
秋風吹菵露.翠濕香嫋嫋
應真飛錫過.絕磵度雲鳥
舉意欲從之.翛然已松杪
微言粲珠玉.未說意先了
覺來如墮空.耿耿窗戶曉
羣生陷迷網.獨達從古少
杜叟子何人.長嘯萬物表
妻孥空四壁.振策念輕矯
遂爲赤城遊.飛步凌縹緲
問禪不歸舍.屢爲瓠壺繞
何人識此志.佛眼自照瞭
我夢君見之.卓爾非魔嬈
仙葩發茗椀.剪刻分葵蓼
從今更不出.閉戶閑騕褭
時從佛頂巌.馳下雙蓮沼
