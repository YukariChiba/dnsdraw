凉月耿茂樹.微風薄疏林
令弟肯過我.清夜撫鳴琴
妙生徽軫外.虚夷有遠心
哀猿山暝嘯.凝笳霜霽吟
胡馬驚朔吹.楚囚操南音
王嬙穹廬泣.校尉漢恩深
翻令曠士懷.數行下沾襟
曲中頗清壯.攫醳蠲煩淫
亞夫軍細柳.令嚴夜沉沉
我友擅丘壑.頗遭雞須侵
營詩貎烟靄.辭慳負幽尋
畫師雖無如.滄浪一蹄涔
藉爾山水曲.軒豁窮上岑
勤來商略此.勝處要同斟
