昔人隱臨湘.解跨白鹿游
公來弔陳迹.但有林壑幽
春風掃夕陰.雌霓飲澗湫
披晴望形勝.衣裾空翠浮
道人高尻揖.自陳語和柔
烏猶爲人好.草亦能忘憂
矧汝家臨川.共飲西津流
欣然爲題詩.清絕如霜秋
詩成又自錄.小字如蠅頭
意重恐難荷.鄉義良已周
遙乘知興耳.興罷夫何求
我和無好語.效顰增嘆羞
