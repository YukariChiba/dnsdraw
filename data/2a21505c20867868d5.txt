回回望秦淮.出語重煩喋
凱風初酸辛.靈雨更淒切
疇昔之所經.望見心已折
粵從世態換.轉見凡事別
緡錢換仍艱.旅飯雜砂屑
坊市半頹毀.物貨僅羅列
鳴鳳斯不聞.遺沴猶慘烈
凌晨轉時序.涂路已入浙
京清雖快人.忍作昌歜節
身本無瑕疵.反被讒口諜
低翔就師友.庶幾免磨滅
清曠雖未能.玄暢差可悅
如其守微言.予將俟來哲
