行年垂九十.舉世少輩行
敢言貧非病.要是老益壯
平時懶書疏.有答未始倡
張卿獨所敬.夙昔推直諒
迹雖隔吳蜀.相憶每慘愴
使者交道中.萬里問亡恙
忽焉奉赴告.斯文豈將喪
腰絰不撫棺.執紼不會葬
送子岷山下.想見車百兩
我徒哭寢門.泪盡氣塞吭
年雖不耄期.仕誰不將相
神明司禍福.于職豈亦曠
霜風九月初.憑高極西望
江原在何許.安得鏟疊嶂
