白雲最深處.像設盈岩堂.村祭足茗粣.水奠多桃漿.
箘突古砌.薜荔繃頹牆.爐灰寂不然.風送杉桂香.
積雨晦州裏.流波漂稻粱.恭惟大司諫.憫此如發狂.
命予傳明禱.祗事實不遑.一奠若肸蚃.再祝如激揚.
出廟未半日.隔雲逢澹光.gf々雨點少.漸收羽林槍.
忽然山家犬.起吠白日傍.公心與神志.相向如玄黃.
我願作一疏.奏之於穹蒼.留神千萬祀.永福吳封疆.
