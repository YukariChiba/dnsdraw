道師近在真人峰.欲往見之路無從
去年許我入城市.塵埃暗天待不至
莫往莫來勞我心.道書寄我千黄金
繭衣肉食思慮短.文字滿前看不見
口傳指授要有時.脫去羅網當見之
梅翁漢朝南昌尉.手摩龍鱗言世事
一朝拂衣去不還.身騎白驎翳紅鸞
我今雖復墮塵土.道師何不與我語
他年策足投名山.相逢拍手一破顔
