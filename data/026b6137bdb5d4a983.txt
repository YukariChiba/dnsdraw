山路細縈蛇.欹危訝泛槎
幽人肯假榻.倦客似還家
柏徑初軒豁.筠窗更靜嘉
饑腸如作苦.齋鼓恰停撾
茶供含秋露.菘葅带早花
香秔有炊玉.煮餠不摇牙
好在經行處.還憐舊約差
摩挱驗蛇蚓.圓缺屢蝦蟇
境信人俱勝.心寧迹與遐
農時多閔雨.意緒每如麻
却話三生契.空嗟兩鬢華
蒲團坐雙穩.良夜對篝紗
