堯蓂五葉開元正.堯雲五色輝紫清
漁歌樵唱樂寬政.今日公堂彌兕觥
江南春穉寒猶峭.東風先綠銀峰草
銀峰百草皆何私.邀得東風來獨早
寬厚不愎父母心.父母萬壽兒願深
老穉盡作斑衣舞.來聽春風堂上琴
黄金臺上凝虛竚.碧雲爲捲琴聲去
要令四海皆陽春.不但銀峰沐膏雨
區區祝公在此詩.寸草莫報春陽輝
秉鈞暫借牛刀手.八荒開壽如堯時
