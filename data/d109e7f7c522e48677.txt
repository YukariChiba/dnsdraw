樂天何愛詠.堯夫非好吟
愧乏康濟術.粗懷饑溺心
彌旬雨翻屋.耄倪泣蒼䫒
微臣職芻牧.癢痛入肌深
行若負刺芒.坐如隠氈鍼
再拜告神明.寸心秉堅金
蠲租還已債.議獄并弛刑
但求講實政.何暇競虛名
天威咫尺臨.昏翳忽開明
宿苗既豐碩.穉秧靡飄淫
阿香亦效靈.排陰吐洪音
推出太陽輝.天外旋收聲
老守寬近憂.濁醪呼客斟
客有勸翁歸.前身豈傅霖
