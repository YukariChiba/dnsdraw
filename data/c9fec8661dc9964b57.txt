若有人兮思鳴皋.阻積雪兮心煩勞.
洪河淩競不可以徑度.冰龍鱗兮難容舠.
邈仙山之峻極兮.聞天籟之嘈嘈.霜崖縞皓以合遝兮.
危柯振石.駭膽栗魄.群呼而相號.峰崢嶸以路絕.
交鼓吹兮彈絲.觴清泠之池閣.君不行兮何待.
巾征軒兮曆阻折.尋幽居兮越巘崿.盤白石兮坐素月.
水橫洞以下淥.波小聲而上聞.虎嘯穀而生風.
蝘蜓嘲龍.魚目混珍.嫫母衣錦.西施負薪.
若使巢由桎梏於軒冕兮.亦奚異乎夔龍蹩躠於風塵.
哭何苦而救楚.笑何誇而卻秦.
吾誠不能學二子沽名矯節以耀世兮.固將棄天地而遺身.
白鷗兮飛來.長與君兮相親.
