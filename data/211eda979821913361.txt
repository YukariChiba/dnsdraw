二月猶北風.天陰雪冥冥.寥落一室中.悵然慚百齡.
苦愁正如此.門柳複青青.
惠連發清興.袁安念高臥.餘故非斯人.為性兼懶惰.
賴茲尊中酒.終日聊自過.
濛濛灑平陸.淅瀝至幽居.且喜潤群物.焉能悲鬥儲.
故交久不見.鳥雀投吾廬.
孰雲久閑曠.本自保知寡.窮巷獨無成.春條只盈把.
安能羨鵬舉.且欲歌牛下.乃知古時人.亦有如我者.
