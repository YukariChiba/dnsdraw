道朗居太山.達磨住熊耳.手擎清涼月.靈光溢天地.
盡騎金師子.去世久已矣.吾師隱廬嶽.外念全刳削.
擲孔聖之日月.相空王之橐鑰.曾升麟德殿.譚無著.
邇來便止于匡霍.瀑布千尋噴冷煙.旃檀一枝翹瘦鶴.
峴首故人清信在.千書萬書取不諾.微人昔為門下人.
一從散席歸寧後.溪寺更有誰相親.青山古木入白浪.
桐江太守社中人.還送郤超米千石.寶書遽掩修章句.
