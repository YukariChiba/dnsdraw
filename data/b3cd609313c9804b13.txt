李侯入境憐焦枯.指麾屏翳如家奴
坐令大旱變霖雨.一時凋瘵歌巖夫
我思東坡不可見.夜諷新詩還撚鬚
慶源老人骨已朽.愛民似子當今無
稻田上下水聲接.農家凖擬相攜壺
南鄰敗屋欹欲倒.君來往往人争扶
流離復合燕相賀.向人競欲嘲解襦
吏民莫恠吾面瘠.耄倪艱食方饑癯
政聲不必家置喙.自然和氣成歡呼
何當相聚飲一斗.高吟大笑臨卭壚
