重陽獨酌杯中酒.抱病起登江上臺.竹葉於人既無分.
弟妹蕭條各何往.干戈衰謝兩相催.
舊日重陽日.傳杯不放杯.即今蓬鬢改.但愧菊花開.
北闕心長戀.西江首獨回.茱萸賜朝士.難得一枝來.
舊與蘇司業.兼隨鄭廣文.采花香泛泛.坐客醉紛紛.
野樹歌還倚.秋砧醒卻聞.歡娛兩冥漠.西北有孤雲.
故里樊川菊.登高素滻源.他時一笑後.今日幾人存.
巫峽蟠江路.終南對國門.系舟身萬里.伏枕淚雙痕.
為客裁烏帽.從兒具綠尊.佳辰對群盜.愁絕更誰論.
