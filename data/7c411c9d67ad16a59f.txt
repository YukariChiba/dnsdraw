囅然一開口.天也非人謀
江山自舊管.風景仍新收
一門令兄弟.而我從之遊
衛玠珠玉側.李膺神僊舟
主賓有良晤.兄弟無相猶
雨餘白日靜.江遠青天浮
相彼宇宙廣.覺我心休休
世傳浣溪女.聲跡疑謬悠
靈均亦已遠.英烈今在不
又懷唐拾遺.泯然哀江頭
陵谷幾變遷.屈孟獨長留
於此本何負.而以德爲讎
因時慨前哲.坐久風飂颼
良會惜難再.作詩以相酬
