君不見武安前堂立曲旃.官高利厚多憂患
又不見夏侯好妓貧無力.簾箔爲衣人莫識
兩人操行雖不同.辛苦經營實如一
不如君家激水石中流.聽之有聲百無憂
笙竽窈眇度溪谷.琴筑凄咽穿林丘
高人處世心淡泊.衆聲過耳皆爲樂
退食委蛇石上眠.幽音斷續床前作
正如古人樂易多歡娛.積土爲鼓塊爲桴
但能復作太古意.君家水樂真有餘
