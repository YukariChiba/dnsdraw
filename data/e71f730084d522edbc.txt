明王不興威鳳衰.直筆無傳老麟死
春秋大誼炳如日.讀者昏昏視爲史
濂溪之後伊川程.文字雖少源流真
抉開寶藏得胡子.一洗紙上千秋塵
伯兮有勇弗可遏.高閣諸儒祖河洛
羣玉洞見標月指.衆醉醒聞候風鐸
當年進書一布衣.能取天上清名歸
秋澄講幄玉色動.春拂祕館芸香霏
紅塵不踏東華路.綠綺還携閬風去
舟行若上離堆山.莫把魯公雄文勁筆埋沒蒼苔間
