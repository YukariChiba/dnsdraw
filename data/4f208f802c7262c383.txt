使君天下士.豈止臨一州
此州久廢亂.弄兵非鼠偷
使君醫國手.頓若沈疴瘳
下免北征苦.上寛南顧憂
壞堤防蟻穴.回瀾障東流
潢汙與行潦.咸可供薦羞
幕府羅俊彦.巨細靡不收
天生一世人.異趣各有求
盧溪老病叟.十年不浪遊
失脚入城府.本自非人謀
賢侯新下車.採矚加窮搜
鄰里輙驚怪.出門爭挽留
平生江海思.徑坐大孤秀.猶沈百寮底
朅來尉吾邦.聲華愈曄暐
諸公用法律.領略極不似
輶軒日邊來.願採書于紙
