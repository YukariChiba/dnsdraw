我昔在嚴城.惟子桂林思
舊游復更踐.相望仍今茲
行止不可期.會合何參差
況乃近重九.清杯憶同持
想子撫初度.難忘蓼莪詩
而我獨東向.慇懃頌期頤
祝子以愛身.永佩過庭規
勉子事遠業.昔賢以爲師
安車按節度.中道行逶迤
他年老兄弟.鶴髮仍龐眉
歲晚話平生.期以無媿辭
及此良未易.兢兢願同之
