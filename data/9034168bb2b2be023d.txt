春雪如過客.所止留莫住
但見空中馳.機心逐鷗鷺
度臘凜餘寒.同雲忽朝聚
乍看鮫泣珠.漸覺柳飄絮
少焉有矜色.瓊枝鬭玉樹
登臨須勝流.著我覺形汙
北山鮮明姿.愛客急修具
坐間兩荆州.翛然隠風度
更著老彌明.清談屋瓴注
客醉主亦歡.主醉客即去
剝啄鳳沼來.忽得石鼎句
便可當畫圖.却將醒眼覷
