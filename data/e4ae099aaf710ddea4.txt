湛湛尊中酒.有功不自伐
不伐人不知.我今代其說
良將臨大敵.前驅千萬卒
一簞投河飲.赴死心如一
壯士磨匕首.勇憤氣咆𠷺
一酣忘報讎.四體如無骨
東海殺孝婦.天旱踰年月
一酌酹其魂.通宵雨不歇
咸陽秦獄氣.冤痛結爲物
千歲不肯散.一沃亦銷失
況茲兒女恨.及彼幽憂疾
快飲無不消.如霜得春日
方知麴糵靈.萬物無與匹
