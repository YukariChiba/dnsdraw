北郭望西湖.微徑幾尋尺
澹與人意長.雲寒正無色
深尋幽禪居.步轉蒼山側
落葉不可紀.遮盡山下石
師方無定居.我亦何所適
四海漭無歸.老矣山中客
百年熟機緣.還此共禪寂
語罷今古分.坐上有陳迹
一笑視此生.何事非戲劇
開門納遥峯.暮雨一江白
茲遊非世逢.歸路晚蕭瑟
積陰迷曉昏.鐘聲報將夕
