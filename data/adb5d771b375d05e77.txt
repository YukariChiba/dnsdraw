元白有餘勢.孟韓無困辭
子美骨格老.太白文采奇
當時大道久破碎.人人文字萎薾而支離
天生數子將卓卓.鴟鴞正成羣.一鶚摩天飛
嗟君不與數子共.使君逸氣填塞無所施
我來雖無知.黄金白玉看如泥
自從詩卷一入手.掣然直上青雲梯
十宵不睡亦不困.厭賓日日關柴扉
秋風獵獵吹橫河.蒼天萬里生銀波
起來半夜吸一口.睡魂酒病都消磨
