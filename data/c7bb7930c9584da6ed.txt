外事已波濤.回首已陳迹
獨有雲間月.相見不改色
慰我平生懷.故在中秋夕
我髪見二毛.羈旅多所歷
毎逢桂花秋.興發勸更劇
江湖與山林.所至得真適
今年都城游.日與賤事逼
得閒輙昏醉.向晦專寝默
覺醒忽天明.不見千里白
誰令心賞違.坐使歳華隔
徘徊不自愜.悵望空歎息
見君新詩章.暫若對寒魄
清光動人目.諷詠當自釋
