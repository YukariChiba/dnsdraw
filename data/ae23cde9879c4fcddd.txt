前檻瓊鉤挂.深房斗帳褰
梨花飛白雪.蕙草吐青烟
彩鳳依珠樹.神龍護玉蓮
驚禽時格磔.戯蝶自翩翾
度繡金針澁.迷鉤畫蠟煎
怨眉顰翠羽.危涕迸朱絃
遠信三年字.空庭尺五天
行雲愁夢徹.初日妒妝妍
織爲回文亂.鬟非墮馬偏
風車來未定.月杵望長懸
寶鑑腸空斷.銀潢眼欲穿
曾波自東注.微意若爲傳
