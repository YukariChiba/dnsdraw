內寇非陰陽.窮愁因緣之
堅壘自却走.不藥亦不龜
夫子樂唐虞.短褐蔭茅茨
塵不上几闥.何物作伺窺
或丐愈風檄.豈邀遣瘧詩
朝來就清爽.梳髮修竹墀
買酒約相過.勝地相扶携
人生踰四十.浸與衰苶期
君壯尚俘劫.我怯重嗟咨
問丹勾漏迂.訪道弱水疲
綿綿抱谷神.閉門有餘師
鶴病無死骨.松瘦有老枝
