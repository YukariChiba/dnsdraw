憶昔玉雪時.最感鄰媼嫂
翦羅作髮鬌.添璣綴紋褓
今回遇孫枝.面墨體枯槁
念彼舊宅凶.災釁失依保
此生未還役.况復念家道
冷節返鄉閭.江路見芳草
奪恃罹荒饑.連歲愁浩浩
流離在山縣.只有泉水好
野櫻聚紫玫.衒弄晴日杲
半爲鳥雀盜.半被奴婢討
佰弜必盡護.盤飣如拱寶
坐薦一盞春.便足舒遠抱
