諸法本來絕待.觸目且拘礙
只因斷臂覓心.便有人求懺罪
無文印子既成.付法傳衣廝賴
致令盧老黄梅.墜石腰間舂碓
將謂有法與人.問著卻言不會
引得後代兒孫.盡作韓獹逐塊
雖欲扶豎宗乘.奈何東倒西傫
子細檢點將來.直是令人叵耐
若也盡令而行.一擊須教粉碎
有時靜坐思量.就中也有可愛
深沙共脩羅結親.金剛與土地指背
