羔豚蒸乳活臠牛.口腹造業誇炰羞
儻知晚食足當肉.一飽何苦多營求
先生睡美黑甜處.那聞鐘鼓朝鳴樓
布衾竹枕自穩暖.此念灰冷百不憂
世間寢食乃日用.衆生擾擾如蚍蜉
昔年我亦走南北.往反萬里無停輈
胸中不作異鄉縣.有似坐閱十數州
雲山渾如舊過眼.歲月不覺春已秋
宿君齋屋亦偶爾.更僕笑語久未休
夜闌各困且打睡.明日饑飽臨時謀
