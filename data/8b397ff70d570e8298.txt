春愁南陌.故國音書隔.細雨霏霏梨花白.燕拂畫簾金額.
盡日相望王孫.塵滿衣上淚痕.誰向橋邊吹笛.
野花芳草.寂寞關山道.柳吐金絲鶯語早.惆悵香閨暗老.
羅帶悔結同心.獨憑朱闌思深.夢覺半床斜月.
何處游女.蜀國多雲雨.雲解有情花解語.窣地繡羅金縷.
妝成不整金鈿.含羞待月秋千.住在綠槐陰裏.
鶯啼殘月.繡閣香燈滅.門外馬嘶郎欲別.正是落花時節.
妝成不畫蛾眉.含愁獨倚金扉.去路香塵莫掃.
瑣窗春暮.滿地梨花雨.君不歸來情又去.紅淚散沾金縷.
夢魂飛斷煙波.傷心不奈春何.空把金針獨坐.
綠楊春雨.金線飄千縷.花拆香枝黃鸝語.玉勒雕鞍何處.
碧窗望斷燕鴻.翠簾睡眼溟蒙.寶瑟誰家彈罷.
