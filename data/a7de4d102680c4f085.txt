孔孟不說相.於人洞肺肝
由也行行如.不得其死然
括也未聞道.其軀難以全
賜億亦屢中.執玉俯仰間
經禮視平衡.下憂傾則姦
茲皆以理决.初匪由術傳
劉君以相名.表裏須相關
備道最上格.溫恭厲而安
晬面盎於背.德人盛容顔
論心勿徇形.心廣體自胖
敬吉怠則滅.炳炳真如丹
此訣若未喻.所閲非神觀
