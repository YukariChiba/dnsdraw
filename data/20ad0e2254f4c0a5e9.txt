淵明久閑居.欲釀苦無秫
蕭條倚東籬.目斷盃中物
可人王荆州.白衣來扣寂
高情屬天雲.于今照方策
我窮交舊絕.門外無行迹
舊時如海腸.轍鮒等枯澀
誰憐東溟臣.西江分一滴
嗟哉子立賢.肯念黄州客
清酒冬百壺.昔酒夏千石
陶然北窗下.但覺天地窄
東西高雖異.南北鄭能一
感荷吾子德.酬報乏珪璧
但誦昌黎詩.以謝鄭羣錫
