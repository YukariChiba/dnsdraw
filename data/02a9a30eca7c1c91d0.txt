中秋有佳月.名醖來海康
海康太守賢.憐我持空觴
遠分十具至.呼兒喚鄰墻
坐客盡飲流.一舉空罍缸
酒酣對明月.不藉燈燭光
移席俯清流.照我兩鬢霜
海北與海南.各在天一方
我老歸無期.兩地遙相望
宴坐桄榔庵.守此歲月長
願子一咄嗟.跨空結飛梁
度此往來人.魚鹽變耕桑
籬邊白衣來.莫待菊蘂黄
