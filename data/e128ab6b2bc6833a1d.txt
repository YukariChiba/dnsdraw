自從達解本心光.陳見解者希相許
今蒙大士墜名香.妙明寂照揮倫楮
清風匝地意何窮.自這賢儒誰伴侶
自傷嗟.憑誰語.若問吾男歸何處
普菴達本不曾生.水月空花無實據
不離當處常湛然.覓即知君不可取
此靈都是祖宗因.因果歷然隨誰聚
如今依舊復來生.何必自迷求解注
今古誰曾得久長.唯有法身鎮常住
不消追拔與看經.三界唯心須了義
