征蠻老將何矍鑠.馬如飛龍鎧如石
不記腥雲毒雨時.苦憶阿游乘下澤
纍纍薏苡化明珠.讒夫萋菲何代無
說死嗜生非烈士.欲行輒止真賈胡
江東領軍今獨步.快劍雄筆風雨過
壯骨無身宰樹高.壯懷有弟樓名大
樓前萬象供指呼.遠蒼近綠開畫圖
榮謝隨時各稚耋.宇宙不改同朝晡
請君清坐自探索.此本無虧何所益
