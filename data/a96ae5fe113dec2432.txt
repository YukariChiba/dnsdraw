感陽春兮生碧草之油油.懷宇宙以傷遠.登高台而寫憂.
遲美人兮不見.恐青歲之遂遒.從畢公以酣飲.
何雲木之美麗.而池館之崇幽.星台秀士.月旦諸子.
嘉青鳥之辰.迎火龍之始.挾寶書與瑤瑟.
擊青鐘.歌淥水.怨青春之萎絕.贈瑤台之旖旎.
願一見而道意.結眾芳之綢繆.曷餘情之蕩漾.
群仙去兮青春頹.歲華歇兮黃鳥哀.富貴榮樂幾時兮.
