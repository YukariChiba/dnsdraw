浩露煙壒盡.月光閑有餘.松篁細陰影.重以簾牖疏.
泛覽星粲粲.輕河悠碧虛.纖雲不成葉.脈脈風絲舒.
丹灶熾東序.燒香羅玉書.飄飄魂神舉.若驂鸞鶴輿.
感念夙昔意.華尚簪與裾.簪裾詎幾許.累創吞鉤魚.
今聞馨香道.一以悟臭帑.悟覺誓不惑.永抱胎仙居.
晝夜欣所適.安知歲雲除.行行二三友.君懷複何如.
