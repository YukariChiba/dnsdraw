雲髻飄蕭綠.花顏旖旎紅.雙眸剪秋水.十指剝春蔥.
楚豔為門閥.秦聲是女工.甲明銀玓瓅.柱觸玉玲瓏.
猿苦啼嫌月.鶯嬌語風.移愁來手底.送恨入弦中.
趙瑟清相似.胡琴鬧不同.慢彈回斷雁.急奏轉飛蓬.
霜佩鏘還委.冰泉咽複通.珠聯千拍碎.刀截一聲終.
倚麗精神定.矜能意態融.歇時情不斷.休去思無窮.
燈下青春夜.尊前白首翁.且聽應得在.老耳未多聾.
