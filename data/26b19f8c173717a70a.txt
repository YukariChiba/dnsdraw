吾有玄中極玄語.周遊八極無處吐.雲輧飄泛到凝陽.
無為大道本根源.要君親見求真物.其中有一分三五.
浮沈升降入中宮.四象五行齊見土.驅青龍.擒白虎.
既修真.須堅確.能轉乾坤泛海嶽.運行天地莫能知.
黃秀才.黃秀才.既修真.須且早.人間萬事何時了.
貪名貪利愛金多.為他財色身衰老.我今勸子心悲切.
留此片言.用表其意.他日相逢.必與汝決.莫退初心.
