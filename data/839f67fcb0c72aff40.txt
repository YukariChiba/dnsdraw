懷山不能寐.中宵命行軒
亭午息畏景.薄暮登危巒
峻極踰百磴.縈紆欲千盤
行行遂曛黑.月落天風寒
羽人候中塗.良朋集林端
問我何所迫.而嘗茲險艱
疲勞既云極.饑渴不能言
投裝卧中丘.幸此一室寬
怒號竟永夕.客枕無時安
旦起闢幽戶.竹樹青檀欒
驚喜非昔覩.披尋得新觀
淹留十日期.俯仰有餘歡
寄語後來子.勿辭行路難
