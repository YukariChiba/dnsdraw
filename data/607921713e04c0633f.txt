夔龍在廟堂.雖然有僉議.蒼生得父母.自是天之意.
鄱陽氣候正.文物皆鮮媚.金鏡有餘光.春風少閑地.
膺門倚寒碧.到者寧容易.賓從皆鳳毛.爪牙悉猿臂.
樓臺千萬戶.錦繡龍歌沸.大惠蟲鳥全.至嚴龍虎畏.
可憐召伯樹.婆娑不勝翠.詩搜日月華.道咽神仙味.
嘉樹白雀來.祥煙甘露墜.中川一帶香.x開幽邃地.
逸少情有餘.東山境不啻.恭聞聖天子.廊廟猶虛位.
應知黎庶心.只恐征書至.
