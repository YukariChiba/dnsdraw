憶昔長安道.與君初相識
密雲滿天來.不見南山色
美酒斗十千.一醉情歡然
胸中雲夢澤.眼底高陽客
狂呼月華人.撫弄雲和瑟
揮鞭過渭川.館第相留連
朝簾杏花露.暮樓楊柳煙
流輝今六稔.交情益相審
忽忽披君文.如截機頭錦
過本生天涯.散金常破家
東方上書志.高欲凌丹霞
安能常戚促.雀啄秋田粟
海路與天遥.鸞皇好相逐
