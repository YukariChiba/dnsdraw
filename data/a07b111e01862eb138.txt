洞庭仙山但生橘.不生凡木與梨栗
真子無私自不栽.感得一株階下出
細葉繁枝委露新.四時常綠不關春
若言此物無道性.何意孤生來就人
二月三月山初暖.最愛低簷數枝短
白花不用烏銜來.自有風吹手中滿.九月十月爭破顏
金實離離色殷殷.一夜天晴香滿山
天生珍木異於俗.俗士來逢不敢觸
清陰獨步禪起時.徙倚前看看不足
