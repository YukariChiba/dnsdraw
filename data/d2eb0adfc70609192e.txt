悄悄掩門扉.窮窘自維縶
世途已昧履.生計復乖緝
疎我非常性.端峭爾孤立
往還縱云久.貧蹇豈自習
所居率荒野.寧似在京邑
院落夕彌空.蟲聲雁相及
衣巾半僧施.蔬藥常自拾
凜凜寢席單.翳翳竈煙濕
頹籬里人度.敗壁鄰燈入
曉思已暫舒.暮愁還更集
風淒林葉萎.苔糝行徑澀
海嶠誓同歸.橡栗充朝給
