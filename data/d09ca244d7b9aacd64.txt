美人臨曉鏡.睡足含春嬌
手持白玉尺.睥睨金錯刀
欲将雙綵鳳.對飛宫錦袍
誰知遊冶郎.經年事遊遨
但知山上山.不說大刀頭
君看良家子.盡屬六郡豪
一朝著鎧甲.萬里隨炊刁
家人剪春衫.欲寄道里遙
緘封望絕塞.蓬首時自搔
蕩子會當歸.行人日儦儦
别去隔生死.不保夕與朝
寄言樓中婦.清淚且當收
猶勝作征衣.遠寄邊城秋
