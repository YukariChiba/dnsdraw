元豐詩禮將.勲略傳萬口
長城國西陲.寄託十年久
折箠笞黠羌.游魂屢窮走
羊公緩裘带.李廣静刁斗
黑頭已青雲.日昃笑擊缶
陰功與忠諫.二俱宜有後
繩繩丈夫子.茂宰最稱首
不裁猶能裁.應有既盡有
丘墳三十車.習復不置手
尚友千載人.豈論骨已朽
芳蘭秀深林.嘉芑就菑畝
宜爲數旬客.顧作三日婦
行聞尺一來.內閣延枚叟
