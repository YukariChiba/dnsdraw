吾年易逾邁.感慨難具陳
齒髮半缺禿.肌膚多不仁
屏迹於空山.幾與木石鄰
憶昔少年時.秉志將求伸
所交四方士.一一非常人
論文窮道要.日夕長相親
逝者若流水.存者猶參辰
輾轉空懷思.欲見終無因
新知棄玼賤.坐卧唯一身
餘生諒非久.當爲灰與塵
存亡固可念.亦復徒傷神
於焉息吾慮.靜然全天真
