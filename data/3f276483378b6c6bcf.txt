毛畏毛畏𣯧𣯧.顒顒昂昂
强出人前.果見乖張
直如劈竹而人罕知其曲.圓如走丸而吾常用其方
聞說我宗甚奇特.當甚多年苕帚樁
明修棧道.暗渡陳倉
出語全無碑記.考賊不用證贓
敢濫稱花木瓜直下兒孫.真所謂米盡到糠
箇樣嘴臉非惟人惡.吾亦自惡.那堪形之丹青.懸之高堂
第一分付斷雲.付與丙丁收藏
覆水自來收不得.從教四海沸如湯
