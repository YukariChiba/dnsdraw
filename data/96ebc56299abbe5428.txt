昨夕聽雨喜不寐.清曉欲作喜雨詩
撚髭臨紙筆未落.墮前乃獲瓊瑰辭
白鵝免烹巫不鼓.麥田欲乾沛甘雨
玄璧揚輝珠剖蚌.詩思方慳得奇語
似聞比屋歌謠中.如我與君歡喜同
偕渠一飽已入手.錫羨陰隲繄誰功
民是天民天自恤.佻天之功天所疾
君言寵矣吾敢荷.更喜因詩識詩律
吾儕豐悴懸諸天.此雨無亦天興憐
轉頭匕筯薦餠托.鼓腹可但田家樂
