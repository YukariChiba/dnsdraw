平生幾兩謝公屐.愛山愛水真成癖
集雲峰在指顧間.年來抗塵乃絕跡
西風從臾作意登.佛境未入心境清
九秋顥氣接嵐氣.五里松聲答泉聲
招提金碧壓深窈.鐘皷四時遞昏曉
梵音獨許山鳥聽.禪夢不驚胡蝶遶
土腴露飽蔬笋鮮.一粥一飯天上僧
伊蒲供罷日卓午.浮空半是烹茶煙
四藤欲知閣中味.萬字欲參堂上意
請將此事且姑置.坐看山雨濯晚翠
