有力乃致遠.中道力不任
言歸閉空屋.敢復求知音
君來監郡務.猥巷一見臨
稱褒借陽春.片礫成寸金
觴酌每追隨.嘯詠舒悰襟
不覺三歲過.啟櫂離江南
君懷有玉寶.未嘗獻于今
于今不往獻.千歲惜湮沈
流景良可悲.鬚雪來侵侵
前途漸就窄.後會安可尋
屋梁見落月.殷憂存我心
猶期澤萬物.霈然作商霖
