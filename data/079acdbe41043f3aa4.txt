居處絕人事.門前雀羅施
誰遣辟書至.僕隸皆展眉
匹馬渡河洛.西風飄路岐
手執王粲筆.閑吟向旌旗
香晚翠蓮動.吟餘紅燭移
開口啖酒肉.將何報相知
況我魏公子.相願不相疑
豈學官倉鼠.飽食無所爲
白露霑碧草.芙蓉落清池
自小不到處.全家忽如歸
吾宗處清切.立在白玉墀
方得一侍座.單車又星飛
願將門底水.永託萬頃陂
