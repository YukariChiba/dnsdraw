胸中萬卷書.不如一囊錢
不見楊夫子.歲晚走道邊
夜歸空床卧.兩手摩涌泉
窗前雪花落.真火中自然
渙然發微潤.飛上崑崙顛
霏霏雨甘露.稍稍流丹田
閉目內自視.色如黄金妍
至陽不獨凝.當與純陰堅
一窮百不遂.此事終無緣
君看抱朴子.共推古神仙
無錢買丹砂.遺恨盈塵編
歸去守茅屋.道成要有年
