茅屋小於船.寒宵此會偏
苦吟因靜得.幽思與閒便
斷壁棲雲氣.虛窗閉篆煙
帖殘重補畫.琴老不勝絃
畫軸塵爲古.茶鑪火自然
細泉膠莧腹.凍鶴墮松巔
石皷鳴如磬.甆缾色類鉛
雪明燈焰減.風遠漏聲傳
鼠黠窺人走.僮頑背客眠
骨清神欲脫.興逸語猶顛
野性終應在.浮名豈足纏
欲從支遁隠.未有買山錢
