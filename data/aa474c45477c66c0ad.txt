蜀郡方齊魯.文翁邁儁賢
箕裘承憲業.星宿近台躔
宇宙汾陽鼎.風雲祖逖鞭
閫威分海徼.節制控閩川
餽餉功曾立.廉能蹟屢傳
儒冠真耀武.帥府重芳年
參畫旌麾右.馳驅將相前
豪揮驚草檄.燕集見華篇
吏牘分占授.軍機妙轉旋
百蠻元震讋.諸校益貞堅
訓練群材進.鈞陶衆彥遷
柳營兵鎮肅.蓮幕紱光鮮
除內恩終許.安邊詔必憐
酒容山簡醉.騎想葛强聯
日月新堯曆.車書舊漢天
揚雄兼賦頌.嘉什到甘泉
