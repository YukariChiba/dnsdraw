天地聾.日月瞽.人間亢旱不爲雨
山河憔悴草木枯.天上快活人訴苦
待吾騎鶴下扶桑.叱起倦龍與一斧
奎星以下亢陽神.縛以鐵札送酆府
驅雷公.役電母.須叟天地間.風雲自吞吐
㘞火老將擅神武.一滴天上金瓶水.滿空飛線若機杼
化作四天凉.掃却天下暑
有人饒舌告人主.未幾尋問行雨仙.人在長江一聲櫓
