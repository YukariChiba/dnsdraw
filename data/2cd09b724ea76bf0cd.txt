兩公未見無際前.謂從本有成話墮
兩公既見無際後.謂是不同成兩箇
明知見與未見時.蒼龍終不澄潭卧
雲巖晚歸玲瓏巖.老兒家有彌天禍
口皮邊禪慣賣弄.動輒引人入荒草
不知兩公竟何意.春風又問東南道
貧思舊債濟北馿.再欲一頓憨作麽
當時失却一隻眼.賦過關門夾山老
後三十年有話在.珍重此行休放過
