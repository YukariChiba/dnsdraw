孝爲百行本.至性由天資
曾參善事母.母氏賢且慈
馨膳以饋進.承意唯歡怡
高堂既自樂.纖室閑鳴機
飛語忽來告.明識潛深思
蓋念事吾孝.安得殺人爲
亟聞寧不信.投杼遂生疑
用知君臣際.反以交朋推
道德難結固.恩情有合離
毀譽苟不入.讒間無以施
景慕魏文侯.滿篋留謗詞
樂羊在山中.委遇終不衰
