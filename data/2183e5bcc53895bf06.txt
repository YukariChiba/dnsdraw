道山仙者居.是中乃置我
白前英俊前.糠粃出揚簸
同寮事闊略.未忍棄衰惰
日聞所不聞.更欲學其可
張侯廊廟器.文字粲藻火
一班見餘論.已足踐青瑣
欣然取使節.去我何其果
無乃萬斛舟.未授濟川柁
相攜湖上别.酒盡重城鎖
分離情已重.去住計誰左
從來洞庭野.乘雁不加夥
何日西江潮.送我東歸舸
