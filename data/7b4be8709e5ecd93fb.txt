一向孤峰獨宿.目視雲霄
雖則不埋沒宗風.無乃太高生
一向十字路口.土面灰頭.利物應機
雖則埋沒自己.無乃太屈辱生
況明悟之士.頂門具眼.肘後有符
出沒卷舒.得大自在
動若浮雲.止猶谷神
或可以孤峰獨宿.不礙土面灰頭
或土面灰頭.不礙孤峰獨宿
恁麽中有不恁麽.不恁麽中却有恁麽
瑞氣逢嘉運.靈苗觸處春
