朝有讀書客.過我携酒壺
問我參同契.汝亦嘗讀諸
虞翻納甲法.即是先天圖
伯陽竊其秘.靜夜觀蟾蜍
初八二十三.艮兌丙丁殊
上弦進火候.下弦退陰符
望盈仰乾蓋.晦滅俯坤輿
震巽庚辛對.坎離戊己俱
朔旦之日中.交媾水火爐
彭曉彼何人.嘵嘵爭魯魚
可惜非易學.欲飛血肉軀
借易弄丹術.鄒訢曷不誅
