憶山歸未得.畫出亦堪憐.崩岸全隳路.荒村半有煙.
筆句岡勢轉.墨搶燒痕顛.遠浦深通海.孤峰冷倚天.
柴棚坐逸士.露茗煮紅泉.繡與蓮峰競.威如劍閣牽.
石門關麈鹿.氣候有神仙.茅屋書窗小.苔階滴瀑圓.
松根擊石朽.桂葉蝕霜鮮.畫出欺王墨.擎將獻惠連.
新詩寧妄說.舊隱實如然.願似窗中列.時聞大雅篇.
