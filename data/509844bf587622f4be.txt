予少不知學古難.學古直欲學到韓
柰何韓實不易學.怛覺晝夜心力殫
茫然故步亦已失.有類壽陵學邯鄲
雖然予心未肯已.尚欲勉强求其端
跬步不休效駑馬.千里未至空長嘆
羨君兄弟俱早慧.家學豈止傳柔溫
聖經賢傳飫已久.百家諸子皆蠹殘
學文要須學韓子.此外衆說徒曼曼
韓子皇皇慕仁義.力排佛老回狂瀾
三百年來道益貴.太山北斗世仰觀
我生于今望之遠.時時開卷相欣懽
豈惟廬陵惜舊本.我亦惜此祇自看
子今欲假敢違命.願子寶之同琅玕
