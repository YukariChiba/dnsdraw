我本江湖上.悠悠任運身.朝隨賣藥客.暮伴釣魚人.
跡為燒丹隱.家緣嗜酒貧.經過剡溪雪.尋覓武陵春.
豈有疏狂性.堪為侍從臣.仰頭驚鳳闕.下口觸龍鱗.
劍佩辭天上.風波向海濱.非賢虛偶聖.無屈敢求伸.
昔去曾同日.今來即後塵.中年俱白髮.左宦各朱輪.
長短才雖異.榮枯事略均.殷勤李員外.不合不相親.
