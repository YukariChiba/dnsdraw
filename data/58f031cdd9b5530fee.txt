行行晚洲嶺.高若離人寰
肩輿薄層霄.身在杳靄間
朝天及青泥.誰謂蜀道難
豈如茲峻陟.不類羊腸盤
斗上五千尺.步步須躋攀
隆冬猶汗浃.睥睨唯心寒
旁霑宿雲潤.下視飛鳥閒
恍如陶公夢.插翼衝天關
潛慕漢忠臣.叱馭毋盤桓
古語固有之.酖毒比宴安
君恩思未報.何敢惮險艱
臨風一長吟.所嘆兩鬢斑
