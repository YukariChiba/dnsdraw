己卯至庚辰.仲夏晦之暮
吾齒右排上.一齒脫而去
呼吸缺吾防.咀嚼欠吾助
年籥惜不返.日馭走爲蠹
脣亡得無寒.舌在從何訴
輔車宜長依.髮膚可增懼
不須考前古.聊且爲近喻
有如雲中雨.雨散絕回顧
有如枝上葉.葉脫難再附
白髮非獨愁.紅顏豈私駐
何必鬱九回.何必牽百慮
開尊復開懷.引筆作長句
