睡魔困衰翁.白日坐兀兀
忽然振衣起.目瞭尚如鶻
憑高望中原.佳氣未消歇
逆賊稽大刑.痛憤深至骨
新霜下昌陵.草有胡馬齕
羽林百萬士.何日聞北伐
賤臣官有守.不敢叫行闕
夢中涉黄河.太行高硉矹
天河未洗兵.封豕食上國
坐令河洛間.百郡暗荆棘
夷吾非王佐.尚足救左袵
中原消息斷.吾輩何安寢
世俗苦齷齪.誰與共此功
安知無奇士.悲歌燕市中
