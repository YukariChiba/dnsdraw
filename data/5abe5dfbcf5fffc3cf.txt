白駒縶維之.君乃再歲住
政如荷蓧翁.鷄黍止季路
得句推敲餘.每肯向予吐
平生識丁字.頗亦指佳處
只今妙著述.詎云工訓故
東陸方播和.南雲遽回顧
似聞漢諸公.交口河東賦
挽袖不轉頭.欻作翩鴻去
郡舍雖舊約.侯門有晚遇
可忘酒招携.况識棋勝負
老景樂事稀.春意駿足騖
無令歸驂前.怒風鏖花絮
