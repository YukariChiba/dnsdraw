王孫少年敏於筆.壯如驊騮勇鸇鶻
搖毫裂簡殊多端.因事陳詞不專一
春風吹空花滿眼.秋霜縮物寒吹骨
元氣回復無常形.四時變化豈定律
斯文法天亦自然.古來達者猶識偏
今君始冠便如此.後日更老當誰先
憶昔孟軻有遺語.取之左右逢其源
乃知述作繋根本.根本苟盛枝條繁
君能致身取不朽.得世知吾得賢友
