前村後村燎火明.東家西家爆竹聲
老逢新正幸強健.却視徂歲何崢嶸
兒時祝身願事主.談笑可使中原清
豈知一出踐憂患.斂縮豈復希功名
雪霜滿鬢覺死近.節物到眼空嘆驚
蠶官社公正暖熱.春盤儺鼓爭施行
蓬門車馬所不至.山僧野叟相逢迎
嗚呼吾曹見事晚.古俗實在蚩蚩氓
茆簷一笑語兒子.明當滿奉屠蘇觥
