我登吞海.而帖適至
事雖偶然.不啻有意
彼江山者.秀無古今
丘壑市朝.則二其必
阿大中郎.煌煌虎節
金閨卷懷.亦既殊轍
同此登覽.而趣不同
雲霄並翔.翬翟冥鴻
矢詞胸襟.浩蕩萬里
比興所存.二疏是企
清詩勝景.何地無之
不縶不維.景則我隨
征塵障天.我亦倦翼.遺墨未渝.微躬奚息
南零之波.上派于湓
詩其警予.以諗侯門
