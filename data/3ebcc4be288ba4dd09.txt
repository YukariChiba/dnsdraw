三里寥落秋夜長.老雞望星初引吭
一聲二聲天沆漭.客夢初回猶惚恍
三聲四聲天漸明.道上行人馬蹄響
嗟爾行人人有心.心長面短誰能尋
薛君脫走窘思慮.劉牧起舞豪精神
勿言咿喔纔滿座.中有歎悲千萬箇
君知種種在此雞.只合雞聲塞天破
吳中老翁百不忙.殺雞釀酒酬年光
黄紬輭暖蒲薦穩.日出三竿猶在牀
