象緯昭垂各度躔.牛女之說從何年
博物有志張茂先.客槎親見織與牽
坐令千載習繆傳.遂將濁欲穢清玄
詩史實錄百世賢.亦以俚語形歌篇
君不見昭陽夜靜玉欄邊.誰知漁陽萬騎橫戈鋋
何如鳳簫縹緲緱山巔.舉手辭世乘雲軿
我欲浩歌痛飲秋風前.仰視星斗奕奕紛羅駢
安得壯士橫笛一聲吹上徹九天
