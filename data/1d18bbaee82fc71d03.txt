陳侯昔爲邑.鼓舞輦轂民
爾來佐淮郡.喜詫有脚春
例滿徯志望.正繄不已純
帖焉受馴擾.初豈煩令申
撫臨不云倦.依然舊持循
終始秉厚德.邇遐沐深仁
報政已捐日.設施方日新
羣蠹繼革熄.千棟成逡巡
向來簡齋僊.九德罄忱恂
長源無涸流.盍嘗究所因
一印妙心傳.千載挹聖真
此學不勝用.企公嗣前塵
