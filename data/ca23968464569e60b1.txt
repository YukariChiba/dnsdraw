梵劫扶皇歷.高才會聖門
五天真釋種.三國舊王孫
譯詁生知慧.卿聯萬戶恩
齋熏光漢邸.結集盛秦園
交照無殊俗.多聞屬上根
學徒紛霧委.經錄燦星繁
妙義觀心德.華音置使翻
祝場千偈出.空境一燈存
列聖文垂象.旁行筆記源
院碑鰲抃島.御榜鷲巢軒
地倚區中勝.人緣物外尊
十年參凈職.于此愧忘言
