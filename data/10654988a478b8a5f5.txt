火壯亦已老.朝昏發微涼
高梧逼秋枕.曉夢不得長
區中了無營.起卧在一牀
時時忽忘我.徑至無何鄉
是身亦何爲.萬化詎未央
朅來蘭陵市.三見草木黄
頗欲索其身.窮年就庚桑
臨淵故有羨.說食誰能嘗
尚有平生懷.嶔崎類癡狂
佳時坐自失.恐復墮渺茫
有生浪營營.有志終遑遑
胡爲自前却.坐待兩鬢霜
