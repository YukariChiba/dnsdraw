玄機獨唱.截斷衆流
擺撥不拘.更無回互
直饒釋迦彌勒.不敢當頭著眼
倚天長劍.凜凜神威
杲日當空.澄澄光彩
無物不爲妙用.無法不是真乘
控佛祖大機.廓人天正眼
當陽顯示.只貴知歸
纔涉思量.白雲萬里
今日人天普集.對衆分明剖露
一處真.千處百處一時真
一句透.千句百句一時透
拈起也.乾坤岌嶪
放下也.海晏河清
不拈不放.萬仞峰頭高著眼.大千世界一浮漚
