廣文新决科.恩袍鬭春綠
香名滿衆耳.要路策高足
阿房得第五.中眉嗟志目
平明趨省門.容儀聳旁矚
廩薄雖屢空.潤身非潤屋
朅來鎖南宮.迨此東風燠
吟哦夜不休.立侍窘童僕
詩成字字清.華星點秋肅
中含不盡意.往往念歸沐
遥知卧鴟夷.獨酌慰齋宿
云誰可與飲.鄰有三不速
篇卷正沉迷.當以從事趣
