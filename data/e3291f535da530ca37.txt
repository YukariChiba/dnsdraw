翁來.翁來.翁乘馬
何以言醉.在泉林之下
日暮煙愁谷暝.蹄聳足音響原野
月從東方出照人.攬暉曾不盈把
酒將醒.未醒又挹玉斝向身瀉.翁乎醉也
山花炯兮.山木挺兮.翁酩酊兮
禽鳴右兮.獸鳴左兮.翁䫥鵝兮
蟲蜩嚎兮.石泉嘈兮.翁酕醄兮
翁朝來以暮往.田叟野父徒倚望兮
翁不我搔.翁自陶陶
翁捨我歸.我心依依
博士慰我.寫我意之微兮
