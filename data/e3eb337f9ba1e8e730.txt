玉粒百穀王.有功滿人寰
舂磨作瓊屑.飛雷落九關
翕張化瑶線.弦直又可彎
湯鑊海沸騰.玉龍自相扳
銀濤滾雪浪.出沒幾漩澴
有味勝湯餠.飫歌不愁癏
包裹數十里.瑩潔無點班
興師遠持糒.此物正可頒
千萬一日飽.不費金數鍰
長安權貴人.五鼎靳笑顔
玉食過九重.恨無土宇版
豈知有瓊糜.天雨到市闤
願獻空峒帝.馬迷龍難攀
