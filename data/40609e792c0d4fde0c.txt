君家大令書盈紙.筆勢翩翩趣多媚
雖云沓拖如少年.豈至拘攣同餘興隸
會稽七子五知名.此公風概尤超詣
太極琁題猶重書.一時凜凜標英氣
半袖精裓眾爭求.數幅新裙世猶貴
當時親遇得已難.況復傳今僅千歲
龍珠歸浦劍還津.此帖君藏真得地
才披尺許目增明.鸞跂鴻驚欲飛逝
硬黄響搨若傳吾.完璧摹刊願垂世
