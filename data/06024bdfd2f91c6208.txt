我性愛風竹.歷耳如筦弦
兩日偶不聞.但見青摩烟
半夜意展轉.時聞雁翩翩
未能叫雲月.而我獨不眠
抱被夜徙榻.空堂秋山連
亦有鷗鷺栖.歷歷鳴更傳
爲汝飲一杯.問汝以一言
不居蘆葦中.乃巢蒼翠巔
蕭蕭西風多.一等菰蒲寒
遠來有相伴.汝等豈不賢
不覺點急急.難通意惓惓
振翼忽飛去.江湖水連天
