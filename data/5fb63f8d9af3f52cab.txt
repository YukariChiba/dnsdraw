高樓昨夜西風轉.耿耿銀河雲葉卷
擎空皎月弄嬋娟.領略溪山堪指點
秋光次第磨青銅.一味清凉襲庭院
遥知天外鵲橋成.織女牛郎會佳燕
凭高翻憶鳳樓人.慇懃乞巧陳芳奠
可堪目斷心旌揺.砌成幽恨無人展
促樽欣得莫逆交.脈脈閒愁憑理遣
清狂舉白話平生.午夜香燃殘寶篆
凄凉此際憶年時.爛漫瓊樓興不淺
