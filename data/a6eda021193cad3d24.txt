扁舟泝浙江.日暖天氣清
胥濤寂無聲
篙工掛席帆.涉險如履平
不謂時適然.自詫伎已精
中流捨維楫.醉卧日月橫
烟雲忽異色.亭午風浪生
兩涯忽黯淡.一葉隨欹傾
津人巧不施.反念西佛名
同舟已自訣.立葬東海鯨
雨聲忽自霽.霧暗忽復明
舉酒迭相賀.驕氣又已盈
同舟幸身安.氣塞莫敢爭
誰知翻覆手.頃刻分陰晴
既乏共濟力.拂衣起徒行
