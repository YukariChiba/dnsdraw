卧疴雲林下.寂寂誰與居
高風下木葉.泠泠晚窗虛
忽思往代事.聊披案上書
始得暫欣然.稍久歎以吁
衝冠或憤激.反袂還欷歔
拊卷忽自歎.毋乃狂且迂
此何豫爾事.况復千載餘
來今正綿綿.爾心復何如
有懷不自展.乃挾冰炭俱
因此得沖靜.萬念悉掃除
巖花吹幽香.清酒堪滿壺
且復舉一觴.冥然聊自娛
