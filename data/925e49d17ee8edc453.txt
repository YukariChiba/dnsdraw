汙池以其下.眾流之所鍾
尺水無長瀾.蛟龍豈其容
顧予誠鄙薄.羣俊枉高蹤
得一不爲少.雖多肯辭豐
譬如登圓壇.羅列璧與琮
又若饗鈞天.左右間笙鏞
文章爛照耀.應和相撞舂
而予處其間.眩晁不知從
退之亦嘗云.青蒿倚長松
新陽發羣枯.生意漸豐茸
暮雪浩方積.醁醅寒更濃
毋言輕此樂.此樂難屢逢
