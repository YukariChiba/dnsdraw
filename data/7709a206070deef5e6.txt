春芳如麗人.驕色不肯除
秋芳如高士.一味甘恬虛
我闥本洞然.香風來虛徐
滋蘭露承掌.延桂月滿裾
門巷柳濯濯.林塘竹疎疎
真意儼分列.遠心更莊舒
庭前兩好鶴.知幾年歲餘
或睨立倚窗.或飲於清渠
常恐緇塵染.回視根性初
蹇余滄江人.人豈不鶴如
起尋月中句.遥睇花外車
八表方雲昏.尚無返莊廬
