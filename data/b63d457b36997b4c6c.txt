有客乘車建其.四牡驂服騰飛
華綬雜佩陸離.指顧綽有餘輝
賁然到我柴扉.我生靡識輕肥
旋穿敝屣粗衣.延之欲語襟期
客言子其病而.胡不與世推移
余曰子言誠非.窮達有命有時
與其如脂如韋.孰若飯糗羹藜
顔子陋巷寒饑.尼父嘗稱庶幾
恬淡道德之基.不義富貴奚爲
將子勿復致辭.吾志非君所知
