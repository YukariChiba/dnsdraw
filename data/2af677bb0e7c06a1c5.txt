上人游四方.雲水渺長道
一言契深心.百法從此了
十年歸故山.不踏山前草
經營妙峰堂.想像德雲老
閉關習跏趺.宴坐兀枯槁
混迹雖寰中.寄意已塵表
深枝姹巖花.雅音喧谷鳥
翠竹伴幽禪.白蓮敷衆好
山空有雲歸.地净無塵掃
回觀第一義.湛湛孤月皎
法門有等差.問訊今誰曉
躍身寶樓閣.此堂終褊小
