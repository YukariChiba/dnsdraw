余昔從君時.上堂拜姑嫜
相携上祖塚.歲時持酒漿
姑嫜相繼沒.馬鬣不在鄉
共君甌盂飯.清涕流襦裳
君貧初赴官.有家不得將
妾無應書兒.松檟自成行
君別不復歸.歲月何茫茫
長安擁朱綬.執雁事侯王
豈無一紙書.道路阻且長
年年酹寒食.妾心良自傷
君家舊巾櫛.至今襲且藏
諒君霜露心.白首遥相望
