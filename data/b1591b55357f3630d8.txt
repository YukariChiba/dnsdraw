趙子奇才似天馬.頃刻飛龍生筆下
畫成撫卷復長歌.坐客喧喧不停寫
蹄勢經鞭秋跌蕩.鬃毛出跣風蕭灑
似嫌文繡減天真.盡脫鞍韉轡輕把
青袍洗足巧眉睫.馱坐奚官亦閑雅
我來一見驚欲拜.曾識鸞和趨廟社
千金朽骨古猶惜.况此難分毛色假
瑶池路斷伯樂盡.日暮嘶鳴氣喑啞
爲君昂首一慰意.猶勝無逢老岩野
