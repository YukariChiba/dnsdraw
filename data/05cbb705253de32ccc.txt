煌煌光明宮.中有西方人
當年修何道.辛苦踰十春
道成就空滅.姬周遽嬴秦
空令億萬劫.稽首金色身
我無忍辱行.獨立招衆嗔
常願習浄業.趺坐脚不伸
向來宿木下.亦頗鐘梵鄰
傲睨遠公社.沈冥栗里醇
終然守陋巷.尚友顔生仁
豈伊石頭路.行行欠頻頻
百年三萬日.奄忽如飈塵
癡人昧非想.念念生疎親
何當見佛影.國清甘爨薪
