朝吾發兮海溟.夕吾抵兮天門
鱗脫軀兮欲蛻.翮之起兮如雲
濤山湧兮雪浪.駕天風兮浩蕩
霓掩映兮霞蒸.倏橫飛兮徑上
龍膢余兮鳳來迎.帝下觀兮環珮鳴
逍遥遊兮既極.澹河漢兮無聲
河漢無聲兮有意.誰知之兮漆園吏
桐之孫兮吏之魂.吏不語兮孫能言
忘言兮且止.極吾思兮隠几
春風菲菲兮杏壇花.春服翩翩兮沂水涯
聊徜徉兮稅駕.奚必之兮南華
