愛道愛寶同縮蝸.福善一點如朝霞
稽天利欲渺無路.不妨甪里留巔崖
清虛淡素天所覷.百神萬物爭擁遮
七十移桃自玄圃.八十意思猶未花
含如抱粹不肯露.時對知己抽萌芽
我亦一人年在弟.弱質自媿霜蒹葭
逢人說項有何見.豈非氣味同一家
啖柏茹芝分一葉.朝夕供兄粥與茶
一任張良算出去.人生何惜老年華
