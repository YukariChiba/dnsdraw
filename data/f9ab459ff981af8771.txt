張侯好詩如好色.不敢爲主而爲客
李侯好酒如好詩.心雖甚壯無人知
兩侯風味俱不惡.如芙蓉與木芍藥
午窗留客看筆快.曉枕無人猶睡着
廣袖漸變天寶粧.大字不作元和脚
世人譏笑乃其分.政是仍叔之子弱
病夫坐隱無所求.荒簷斷雨鳴春鳩
爐烟未盡消百憂.恨不緩带從公游
何時清江横小舟.與公一醉荻花秋.却来密庵参牧牛
