生世詩作癖.頗坐艱局病
當前成風手.每來難塞請
後身習鑿齒.名儷乃公盛
新詩再出奇.後出尤雅正
高吟步芳園.靈籟想隨應
荆戶厭盧羅.陳勢無前勁
鍧隠度九軌.眇睨秋蛇徑
狐兔新竄伏.願前王公乘
我學但宋璞.多慙楚珩映
才與年貌衰.不擬拂晨鏡
妙句駢魁傑.曩見絕夸競
居然大小巫.詎容耻受命
目窺曹劉牆.日有韶濩聽
古今尚論間.未遽優劣訂
此意客未知.太簡效規警
平生孔文舉.敢替此心敬
