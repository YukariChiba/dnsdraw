令威舊主芙蓉城.上帝謂此職未清
敕賜別業非菽粟.屈餐陶採餘秋英
菊莊先生拜新號.掌管黄花躬播耕
莊田莊屋幾頃畝.莊官莊佃無姓名
只如天隨自荷鋤.兼味佐以仙犬精
乃餱乃糧不過許.春苗夏葉俱可烹
木蘭墜露滋上池.亦復樽酒東籬傾
人愛熱官我寧冷.粗有菊譜傳諸生
南陽月輸三十斛.汝真糞土之朝榮
