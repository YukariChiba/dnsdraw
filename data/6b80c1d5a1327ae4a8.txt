平生足迹窮遐陬.一麾更守湖湘州
西接懸崖五溪曲.南望渺極蒼梧愁
天涯牢落孰慰意.千嶂倒影三江流
千里脈絡茲要會.意趣端與江山投
羣峰四遶立碧玉.带映林薄如雕鎪
虯蟠虎驟互起伏.天作地涌非凡儔
郊村依約半洲渚.遠明天際來歸舟
湖南素號清絕地.一旦呈露疑神謀
作成英奇易舊觀.俗化遠與鄒魯侔
寄語後來無泯沒.共保佳致傳千秋
