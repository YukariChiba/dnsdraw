頻年寄全吳.廨宇雜營保
前廳久傾壓.後舍岌欹倒
常因霖雨後.壁壞不容掃
跳蛙浴漏潴.野穀媚穿杲
以茲違色養.先還媿親老
低頭謾商歌.瞪視豁愁抱
當身良易足.遺後非長道
幸今脩整畢.楹桷正完好
晴窗閑晝永.夜榻初凉早
友朋坐雍雍.燕雀鳴草草
居室君子後.蓽門固爲寶
矧伊澤國士.敗棟威塗潦
繆充使者屬.職思振枯槁
人之所歆羨.未必天能造
卷藏姑罷歸.蠹簡說剛浩
