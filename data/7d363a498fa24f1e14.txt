君不見深山窮谷千丈潭.懸崖絕壁倒挂松
雷霆雨電有時一洒遍八極.繁霜雪霽能邀夜月來高穹
又不見江頭龜手洴澼絖.裂地得侯終有逢
長安大雪幾千尺.高卧不愧衣玲瓏
揖人而相若反掌.登天有路非難通
天之可上勢或便.得相乃在須臾中
朝冠貂蟬暮徽纆.曲肱何在三千鍾
方東遽北安足究.豈異海舶隨狂風
舞雩而詠吾與點.坐中客滿誰知融
屹屹杜夫子.靈芝翳深叢
百年轉盼皆腐朽.且將逸駕聊與同
我慙圭觚刺人眼.空向霜天望飛鴻
