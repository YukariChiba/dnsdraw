飛蓋相追隨.携手共行樂
我有一樽酒.聊厚不爲薄
珍木鬰蒼蒼.衆鳥欣有託
密竹使逕迷.初篁包綠籜
有渰興南岑.森森散雨足
萬物生光輝.夕陽曖平陸
蠶月觀時暇.振衣聊躑躅
沈迷簿領書.未嘗廢邱壑
王度日清夷.鎮俗在簡約
人生非金石.親友多零落
漆園有傲吏.君平獨寂寞
所願從之遊.逝者如可作
