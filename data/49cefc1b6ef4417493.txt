稽首釋迦文.善逝天人師
緣終示寂滅.無量舍利子
悉建窣堵波.天人共瞻禮
像法住世間.化導諸有情
亦示大神變.攝伏不信者
璀璨真金色.清浄妙寶珠
即彼土木中.現此希奇事
有來瞻禮者.隨取即與之
既與出愈多.不可爲量數
當觀舍利子.及此金色珠
堅固與虚脆.無異無差别
佛子具智慧.悉發敬信心
勇猛勿復疑.歸依無上道
