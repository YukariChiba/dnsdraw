梨栗鳥啾啾.高歌若自由.人誰知此意.舊業在湖頭.
饑鼠掀菱殼.新蟬避栗皺.不知江海上.戈甲幾時休.
桑柘參桐竹.陰陰一徑苔.更無他事出.只有衲僧來.
塹蟻爭生食.窗經卷燒灰.可憐門外路.日日起塵埃.
南北如仙境.東西似畫圖.園飛青啄木.簷掛白蜘蛛.
鄰叟教修廢.牛童與納租.寄言來往客.不用問榮枯.
