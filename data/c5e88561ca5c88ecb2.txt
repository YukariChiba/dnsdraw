旱氣欲流石.澗溪失盈溶
況逢青田渴.萬鍤决使東
南山思照影.三日雲氣重
玉蜺忽墮地.行君竹林中
潤騰百年樟.翠寫千丈松
澄之新湯橫.浄綠涵秋容
是日看雨花.一香萬緣空
歸來趁清約.賞心還此同
桂枝耀三更.裊裊來天風
名觴或可醉.警讀安得慵
永謝世味醺.敢懷歸意濃
朝懽過狎洽.夜氣方沖融
意超謔浪表.伊誰躡斯蹤
獨愧和篇斐.不堪稱兩雄
