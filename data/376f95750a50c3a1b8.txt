春日歸來忽重九.潦旱相仍歲無有
庭前巖桂獨青青.此意於人亦良厚
欲酬佳節拚一醉.會有白衣來送酒
須臾殽核第羅列.無蟹猶空把螯手
坐來靈雨灑珠璣.洗出湖山競高秀
三公在望無百里.咫尺銀屏擁其後
長篇落紙箭離筈.大白浮醪簷注溜
細看黄菊與紅茱.想像年時還話舊
登高何必須人扶.我有笻杖頗堅痩
明朝寫出醉中語.牽帥不知誰唱首
