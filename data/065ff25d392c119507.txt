律師持律自縛.自縛亦能縛他
外作威儀恬靜.心內恰似洪波
不駕生死船筏.如何度得愛河
不解真宗正理.邪見言辭繁多
有二比丘犯律.便却往問優波
優波依律說罪.轉增比丘網羅
方丈室中居士.維摩便即來呵
優波默然無對.淨名說法無過
而彼戒性如空.不在內外娑婆
勸除生滅不肯.忽悟還同釋迦
