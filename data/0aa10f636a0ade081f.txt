雲居山高三萬尺.下插瀏江上撞日
柳下和風百世師.有孫避地來築室
奕葉隠居三百年.栽桃種杏今滿川
當家相傳一破硯.此外文字九千卷
旄頭畢方書散亡.維仲明父再耿光
木葉衣裳野蕨腸.牙籤玉軸還堆床
更於山下起高閣.竹戶松窗照林壑
閣上諸郎夜誦聲.太一真人降雲鶴
向來有子中文科.泮宮彈琴詠菁莪
柳氏門閭人刮目.仲明依舊一漁蓑
