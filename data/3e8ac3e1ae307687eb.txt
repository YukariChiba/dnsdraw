西湖三見青春面.無人共醉山間梅
晚逢詩老看古雅.如入周廟觀山罍
我所思兮在何許.昔望長江隔淮楚
三月春前始識君.倚杖看花聽君語
我今欲赴同襟期.老情可得如年時
清歡既少飲不足.枯膓欲盡詩應遲
衣冠此地多佳客.相逢四海無南北
天將此樂付公等.一枝方訪春消息
老夫老矣何能爲.折花夢作春山歸
