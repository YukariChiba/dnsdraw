祖孫今年幾年齒.兩髻紞紞垂到耳
讀書要以六經先.次第漢唐十七史
老夫之見竊不然.別有一說爲舉似
方今孽胡日衰甚.河朔早暮風塵起
腐儒酸寒作何用.國家所欠奇偉士
丈夫立身兩字盡.臣子忠孝而已矣
吾觀汝相頭面闊.顔色粗厚黑而紫
汝翁七十鬢髮轉.汝父科第遲如此
與生生死蠹文字.土田官人村夫子
不如左彎右挾弓.肉食封侯差快耳
