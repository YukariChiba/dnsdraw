我生三十餘.憂患恰半生
飄零萬里外.偶存三弟兄
去去復遠別.朔風催客征
相看各華髪.豈免兒女情
五載臥箕潁.分甘一廛氓
嗟哉生理拙.口腹不解營
各逐升斗仕.彈冠愧淵明
誰知三徑荒.聊代十畝耕
我政牛馬走.君乃簿書嬰
壯心已灰槁.焦芽不復萌
莊舄偶懷越.嗣宗求步兵
行藏本無意.簪組鴻毛輕
脫去西風塵.江山照人清
扁舟五湖月.千里爲蒓羹
行著下下考.願辭赫赫名
青衫旁吏.時哉那可爭
