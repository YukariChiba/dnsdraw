毅甫生江南.藴有洙泗質
雄文極古今.通鑑盡疏密
瀛山繡衣使.高步尚淹屈
河水潤畎畝.隨珠照圭蓽
仁風信樂易.治體本誠一
昌時政多暇.豐歳民甚佚
撫琴得遺音.開卷終舊帙
天和內自保.萬事皆外物
我生本蒿萊.豈合顧簪紱
南遷至此處.惠養殊不失
傷心屈原棹.掩耳湘靈瑟
罪大敢放懷.恩深已淪骨
幸常從公遊.談笑度永日
我吟續郢唱.緘封彌戰栗
