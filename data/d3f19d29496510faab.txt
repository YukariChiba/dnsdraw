海棠寧莫種.種須千萬株
濯錦江頭錦漫谷.斧斤不赦如薪枯
乍逢樵人莫逢楊氏女.遺恨年年泣朝露
楊氏自媚昭陽宮.海棠自映扶桑樹
山城幽獨逢坡翁.一洗千載塵埃蒙
張園錦障人所惜.醉裏看花盡英特
酒滿衣襟花滿裳.只許茶鐺近筆牀
顧影鬅鬙醒還卧.烏巾正堪漉白墮
只恐明朝雨霏霏.花雨征帆各自飛
休論長篇與短韻.且與春風寫音問
此人此句皆可圖.底須紫鳳并天吳
