壹也本西縣.狀貌徒磊砢
其才固難得.行有所不可
世人詎能掩.而爾輒自我
既慾焉得剛.所守實未果
抵罪當至死.其中遂水火
一爲人所活.上賦何瑣瑣
爲文好譏駡.惡吻事掀簸
逢陟與規輩.次第滋爾禍
無成困鄉里.倔僵老愈叵
何煩遣相視.器識自幺麽
余因守漢中.作詩揭墓左
勸君莫學壹.學壹終坎軻
