人人讀醫經.知尊黄與岐
楊子讀醫經.乃以羲文周孔而爲歸
易中有妙義.醫中之奧與易相表裏
六十四卦字字是心法.八十一篇篇篇具易理
神聖工巧莫向外邊求.潔凈精微只此本心是
君觀恒卦字之文.左心右日合而成
心體湛然絕纖翳.日新又新常惺惺
要之醫經本自易經出.前聖作之後聖述
子以醫心會易心.三部九候中間有太極
