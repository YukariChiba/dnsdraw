君不見.鷲峰勝集.百萬茫茫等閑過.壞衲之外皆清墮
君又不見.熊嶺孤運.歲月索索艱難生.深雪之中有一箇
宛轉流落千餘年.危分嶮布空平闐
弁龍蛇兮眼何正.擒虎兕兮機不全
石窗四顧滄溟窄.寥寥不許白雲白
掣斷金鎖天麒麟.高舉鐵鞭擊三百
猶輕舍.争知也.别有七星光鬭射
風前把欲贈行人.將報不平遶天下
