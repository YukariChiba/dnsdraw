道.德.清虛.玄默.生帝先.為聖則.聽之不聞.
既鼓鑄於乾坤品物.信充仞乎東西南北.
三皇高拱兮任以自然.五帝垂衣兮修之不忒.
以心體之者為四海之主.以身彎之者為萬夫之特.
有皓齒青娥者為伐命之斧.蘊奇謀廣智者為盜國之賊.
曾未若軒後順風兮清靜自化.曾未若皋陶邁種兮溫恭允塞.
故可以越圓清方濁兮不始不終.
豈不聞乎天地于道德也無以清寧.
語不雲乎仲尼有言朝聞道夕死可矣.
