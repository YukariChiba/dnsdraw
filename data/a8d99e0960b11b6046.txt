書生於世無所用.歲晚東陵瓜自種
幾度騎馿欲出門.青松繞舍雲扃洞
枕書高卧綠陰中.何許清風驚午夢
始知絳節下丹霄.左驂麒麟右鸞鳳
行行原隰廣咨詢.歷歷閭閻摩疾痛
懸崖絕壁冰照壑.白晝青山雷欲凍
神姦畏景那敢見.肯綮逢刀無不中
范滂太守使令懾.楊綰入相朝野頌
每繙圖史想斯人.常恨寥寥千載空
水見黄河山太華.不識歐陽當自訟
振衣扶策候轅門.秋意欣然云走送
願調梅鼎作商霖.老我荒園日抱甕
