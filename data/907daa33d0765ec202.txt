鵲噪令公喜.鴉噪令公怒
福兮挽不來.禍兮推不去
咄哉之二蟲.於爾竟何與
茅簷新雨晴.鵲聲哢圓嗉
主人顔色和.甘諛終不悟
禍常十八九.鴉故告之故
城頭尾畢逋.唾者滿行路
佞鵲不我忤.忠鴉不我誤
試嘗問主人.無乃乖好惡
嗚呼平生所聞唐太宗.切齒不平田舍翁
昨朝墳上土花墮.斷碑零落悲秋風
