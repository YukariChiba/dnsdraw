自古挑才揚.暨漢多書木
才木雖不同.一音貫吳蜀
大道無異同.奚庸析耳目
千載覺者幾.邇來帝錫福
所知餘百人.宗祖慈湖麓
天地吾施生.四時吾繼續
日月吾光明.變化吾機軸
夫人同此機.宇內皆吾族
惟日用不知.被褐而懷玉
禮三百三千.是誰不備足
父母誰不愛.弟幼誰不育
事上誰不敬.對賓誰不肅
步步在杏壇.句句香芬馥
羣峰穿白雲.碧流響松谷
諄諄帝誨我.敢不拱承囑
夙興筆此詩.既復從首讀
此讀人不聞.惟有庭前菊
