金陵一見恍如夢.君爲過客儂相送
廬陵再見春欲殘.君來入幕儂挂冠
是時猛虎初出境.赤子凜如兵在頸
帝選良牧蘇疲民.前趙後丁廉且仁
更得君作幕下賓.四年千里日日春
與君相逢又相別.人生聚散如霜葉
桂林一枝三十年.諸公交章薦遺賢
去揖侍郎趁立班.端能別我南溪邊
爲我一醉春風前.看君摶風上九天
