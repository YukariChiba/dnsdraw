衆人有口.不說是.即說非
吾師有口何所爲.蓮經七軸六萬九千字
日日夜夜終復始
乍吟乍諷何悠揚.風篁古松含秋霜
但恐天龍夜叉乾闥衆.㽬塞虛空耳皆聳
我聞念經功德緣.舌根可算金剛堅
他時劫火洞燃後.神光璨璨如紅蓮
受持身心苟精潔.尚能使煩惱大海水枯竭
魔王輪幢自摧折.何況更如理行如理說
