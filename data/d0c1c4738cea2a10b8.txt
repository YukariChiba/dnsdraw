潔婦與秋胡.以禮成配匹
畢結方五朝.秋胡事行役
道塗既云遠.年運亦易徂
日月迭相代.五回見榮枯
秋胡仕侯邦.音塵久疎絕
誓言奉姑嫜.秋霜擬貞潔
春日行採桑.援柯向前林
秋胡倏來歸.相逢贈黄金
重義不受金.采采實筐篚
歸來見夫婿.乃是贈金子
苦辭讓其諐.投身入淵死
豈是不愛身.示心如此水
