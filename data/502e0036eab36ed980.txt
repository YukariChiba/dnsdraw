蠟花檀暈香如梅.攛號入譜名京垓
立齋形容消息大.濃芳不受霜雪埋
疎影橫枝雖未足.淡淡中色攙先開
薰然不待詩料理.詩人無奈清香催
詩清香韻兩奇絕.詩香相感從何來
只緣人與花相似.心香灑灑俱無埃
坡公衣鉢何敢睨.簡齋香酒非吾裁
有時靜聽羣兒讀.繞樹日走數百迴
仰頭生意已如此.俯視百草方枯荄
