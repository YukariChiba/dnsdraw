奥域靈區存物外.獨標台嶺爲絕槩
掩勝潛奇列作屏.堆青寫碧深如黛
彤霞暖影生巖壁.香桂茂陰籠蘚石
赤松子也浪虚閑.白道猷兮太輕擲
曹溪有叟歸其中.風從虎兮雲從龍
乘興正值二三月.坐斷還依千萬峰
花飛飛.日遲遲.清飈𩖼𩖼吹無時
玲瓏八面自回合.峭峻一方誰敢窺
窺來須得乾坤眼.照古騰今謂非間
若能此去副全提.開發人天有何限
