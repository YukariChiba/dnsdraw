孟夏景苦長.與子舟中飲
酒行三四巡.病嘔聊就寢
仲氏又發霍.洞下忽焉甚
湯劑不能勝.悶絕口已噤
我嘔雖未平.驚走豈遑枕
叫號使呼醫.子怪亦莫諗
遽白何至斯.葛巾推小品
且尤食物間.膻腥失調飪
所餉惟豬雞.況此乏箘蕈
以子獨無恙.未必因滑瀋
稍覺陽脈回.慄膚猶瘮瘮
儻其遂不起.孰肯謂素稟
吾鄉千里遥.幸免成貝錦
