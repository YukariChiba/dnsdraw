折侯古將家.雄筭讋邊土
將軍最晚出.驍勇不媚嫵
十年守雁門.飛矢射猛虎
平生程不識.不作一錢數
誓言月支胡.唾手端可取
夜半奏捷書.歡聲曉飛舞
雲旗塗黄金.彩錯映寰宇
談笑開華堂.忠勇掲天語
功成倘堅壁.鎮靜古所與
何當使敵人.開户玩處女
置酒日高會.緩带擊歌鼓
要令無智名.折衝在樽俎
