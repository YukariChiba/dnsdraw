寧爲輕以清.抑爲重而填
重輕惟時中.舉輒麗吾正
誠齋振家學.本末盡誠敬
所施見倫次.所矚洞遐隠
喧啾雄地籟.靜勝了天定
一經早授受.吳霜未侵鬢
精明紫荷橐.所藴固未盡
玉堂與天遠.仙槎向人近
旌旄屋頭州.維翰倚東屏
歛此一道惠.徒引兆庶領
泉山跨鰲碧.橫江秀而整
吾親在其下.枌榆接封畛
家有老吟僧.河海借餘潤
