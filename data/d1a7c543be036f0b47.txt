嚨唿馬子踏落花.落花盡頭逢酒家
酒翁破顔迎墨客.五雲冰漿發青帊
丹丘羽人笑揖我.餉我碧海雲琅芽
食之奇光襲兩腋.小哉天地自幕席
眼底不辨驪與騧.冷風時能借一快.便欲搴芝淩紫霞
且唱蹋銅汙.莫歌白浮鳩
躍沫寄頹年.陰陰馳四騶
雲璈駕閬風.茲約竟悠悠
却憶東皋醉鄉記.翻笑三閭非所憂
安得烏孫青田核.下變春江萬斛流
