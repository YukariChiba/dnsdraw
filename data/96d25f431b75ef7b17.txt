長安二月花滿城.插花女兒彈銀箏.南宮仙郎下朝晚.
此時意重千金輕.鳥傳消息紺輪迎.芳筵銀燭一相見.
青牛文梓赤金簧.玫瑰寶柱秋雁行.斂蛾收袂凝清光.
曲終韻盡意不足.餘思悄絕愁空堂.從郎鎮南別城闕.
北池含煙瑤草短.萬松亭下清風滿.秦聲一曲此時聞.
侍兒掩泣收銀甲.鸚鵡不言愁玉籠.博山爐中香自滅.
