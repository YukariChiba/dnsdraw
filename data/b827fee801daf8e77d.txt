漢室將衰兮四夷不賓.動干戈兮征戰頻.
哀哀父母生育我.見離亂兮當此辰.紗窗對鏡未經事.
忽將薄命委鋒鏑.可惜紅顏隨虜塵.
馬上將余向絕域.厭生求死死不得.戎羯腥膻豈是人.
萬里重陰鳥不飛.寒沙莽莽無南北.
如羈囚兮在縲絏.憂慮萬端無處說.使餘力兮翦餘發.
早被蛾眉累此身.空悲弱質柔如水.
山川路長誰記得.何處天涯是鄉國.自從驚怖少精神.
漫漫胡天叫不聞.明明漢月應相識.
水頭宿兮草頭坐.風吹漢地衣裳破.羊脂沐發長不梳.
氈帳時移無定居.日月長兮不可過.
怪得春光不來久.胡中風土無花柳.天翻地覆誰得知.
是非取與在指撝.言語傳情不如手.
男兒婦人帶弓箭.塞馬蕃羊臥霜霰.寸步東西豈自由.
竟夕無雲月上天.故鄉應得重相見.
憶昔私家恣嬌小.遠取珍禽學馴擾.如今淪棄念故鄉.
旦夕思歸不得歸.愁心想似籠中鳥.
當日蘇武單于問.道是賓鴻解傳信.學他刺血寫得書.
遂令邊雁轉怕人.絕域何由達方寸.
恨淩辱兮惡腥膻.憎胡地兮怨胡天.生得胡兒欲棄捐.
朝朝暮暮在眼前.腹生手養甯不憐.
日來月往相推遷.迢迢星歲欲周天.無冬無夏臥霜霰.
幾回鴻雁來又去.腸斷蟾蜍虧複圓.
破瓶落井空永沉.故鄉望斷無歸心.寧知遠使問姓名.
如今果是夢中事.喜過悲來情不任.
童稚牽衣雙在側.將來不可留又憶.還鄉惜別兩難分.
淚痕滿面對殘陽.終日依依向南北.
莫以胡兒可羞恥.思情亦各言其子.手中十指有長短.
南風萬里吹我心.心亦隨風渡遼水.
歎息襟懷無定分.當時怨來歸又恨.不知愁怨意若何.
不緣生得天屬親.豈向仇讎結恩信.
去時只覺天蒼蒼.歸日始知胡地長.重陰白日落何處.
征途未盡馬蹄盡.不見行人邊草黃.
行盡胡天千萬里.惟見黃沙白雲起.馬饑跑雪銜草根.
努力前程是帝鄉.生前免向胡中死.
歸來故鄉見親族.田園半蕪春草綠.明燭重然煨燼灰.
出入關山十二年.哀情盡在胡笳曲.
