四時之氣秋氣清.月之掬之水中精
四時之月秋月明.桂之掬之木中英
沆瀣蒸開黄爛熳.分似群仙清鼻觀
君家誰會術之幻.乘夜入月移此粲
微風透簾日透窗.老葉弄縹花弄緗
翁在中央季在旁.讀萬卷書字字香
顫閼四開香入髓.薰融人欲發天理
鯉伋點參賢父子.傳芳後葉殊未已
一枝五枝聊自詭.郄家竇家勿相侈.劉家正恐不免耳
