廢官旅吳門.迹與世俗掃
構亭滄浪間.筑室喬樹杪
窮徑交聖賢.放意狎魚鳥
志氣內自充.藜藿日亦飽
不圖名利場.有士同所好
南閩章其氏.傅名字傳道
清晨闖予門.疎爽見姿表
大篇隨自出.爛熳風力老
安敢當所褒.讀之俗驚倒
開軒延與語.指亦有深到
半生蹋京塵.識子恨不早
扶疎珊瑚枝.本不自雕巧
當珍玉府中.何故委衰草
秋風還故鄉.無或歎枯槁
貴富烏足論.令名當自保
