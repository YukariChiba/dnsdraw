身心無拘.動寂無知
如大死人.無倚無依
無拘者寬.無知者安
無內無外.無定無觀
無適無莫.無造無作
無去無來.無好無惡
一道清虛.萬法如如
愚極成智.智極成愚
超諸數量.孰云比況
淨盡不留.無法可尚
識不可識.智不可知
誰家之子.兀然巍巍
巍巍不存.根塵穎脫
如憨如癡.落落魄魄
不惜口業.爲了說破
笑殺闍梨.山僧罪過
