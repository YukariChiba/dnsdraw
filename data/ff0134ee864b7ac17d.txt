歎汝景禪去何速.雖不同道當眼明
箇今永却不曾虧.地水火風還故國
好也好.也大奇.忙忙宇宙幾人知.瑩淨寧閑追路絕.青山綠嶂白雲馳
歌好歌.笑好笑.誰肯便作此中調
難提既與君凑機.其肯無不諧其要
格志異.氣骨高.森蘿咸會一靈毫
雖然示作皆同電.出岫藏峰徒思勞
希奇地.劍吹毛.脫罩騰籠任性遊
此界他界如水月.幾般應跡妙逍遙
