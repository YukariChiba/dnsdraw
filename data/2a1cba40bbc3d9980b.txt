先生朝槃厭苜蓿.筍味得全差勝肉
蒼頭掃地犀角出.赤燄騰烟龍尾禿
土膏漸竭外欲枯.火候微溫酒已熟
撥灰可惜衣殘錦.解籜猶憐膚躍玉
青青無日長兒孫.草草爲人供口腹
盧家丞相蒸葫蘆.石家無人煮豆粥
去毛留頂有何好.擣韭作虀空自速
不如野人工食淡.自辦行厨入修竹
句裏曾參玉版禪.胸中會著篔簹谷
主人不問不須嗔.昨夜西風響林屋
