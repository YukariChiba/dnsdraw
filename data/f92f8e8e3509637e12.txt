幽芳秀陰似琅琊.三四牛鳴通浣花
少陵醉卧元不死.强請起來殊更佳
向來娟娟隔秋水.誰與爲期同在此
德星分野到楊家.亦有致然非偶爾
蕭蕭騷騷詩韻寒.腷腷膊膊棋聲乾
澎澎湃湃酒波卷.便便旋旋茶眼翻
是日成都極炎熱.此堂陰風下濃雪
談端天地不支吾.筆下龍蛇爭撇挒
所恨江南在天末.隔天鴻雁難同飛
彭蠡洞庭隔烟水.他日豈不懷此時
他日安得如此時.楊家壁上更重題
