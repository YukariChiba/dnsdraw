與君外兄弟.初如一池魚
中年雲雨散.各異澗谷居
客舍復相從.語極長唏噓
青衫奉朝謁.白髮驚晨梳
百年不堪把.一樽歡有餘
清言我未厭.昨夜聞除書
淮南旱已久.疲民食田蔬
詔發上供米.仍疏古邗渠
要須賢使君.均此積歲儲
徑乘兩槳去.不待五馬車
別離難重陳.勞徠不可徐
政成得召節.歲晚當歸歟
