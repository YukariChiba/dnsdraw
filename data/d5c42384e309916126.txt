洞庭葉微脱.衡陽鴈未歸
秋雲招客思.偏向隴頭飛
風霜過商郢.飄泊遊子衣
行邁豈不遠.在彼渭水沂
早寒關草白.九月邊馬肥
西州風俗厚.長官民政稀
洪河繚勢勝.大山四蟠圍
登臨賦今古.壯志相發揮
宦遊子誠樂.孤陋予何依
念此性疏朴.動輒觸世機
相逢幸燭理.義愜不謂非
扶持失其直.曲逢嗟願爲
朋友日已削.道義誰與幾
離騷默自慰.但寄黄金徽
