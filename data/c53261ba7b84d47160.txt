自越趨儒林.由吳兩江渡
四年如退之.疏慵傲名數
西風今又來.庭柯泣珠露
榮枯幾番新.閒日常自度
誓爲天漢遊.搗藥看玉兔
逆行非吾心.焉用憂日暮
典籍猶可捐.寧雕子雲賦
萬事歸自然.所得先去故
灑落桐廬君.高源欲東赴
外物非所謀.此學良足據
但以中致虛.元氣腹當飫
壯懷感暮秋.羣動還太素
宋玉悲何爲.忘失聊適屨
