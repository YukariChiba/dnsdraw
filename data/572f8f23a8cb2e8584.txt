憶昔南方木葉下.祝融逗留不退舍
閭閻未簡卒歲材.明月滿門自宜夜
而今身在天中央.日月寒暑遵故常
西風今日我爲政.冥冥塵沙何可當
浮雲倚勢不解事.濃陰數日釀秋思
卧病但作仲卿泣.載酒誰問子雲字
故人千里知我寒.書來遺我帛數端
揀絲織作經緯稱.長細廣幅尺度寬
染人暴練勿設色.衣被皎皎識君德
