七十二君已綿邈.乾坤只今留岱嶽
煙書雲篆吊秦碑.萬聖千靈朝漢朔
白日雕旛路相望.夜深仙樂張天上
日觀天門踴躍登.芒作雙鞋藜作杖
匹練吳門見幾人.向來寂寞空山春
溪花谷樹忽生色.一朝若爲山人新
君行正直年華謝.山雪紛紛向君下
去看九州玉削成.孤高始信岱嶽名
若趁長風竟飛舉.鵝毛柳絮同身輕
