龍泓薦春甘.茶荈絕衆卉
屑瓊作玄玉.不惜萬金費
厥貢來四方.特立建溪貴
諸儒方重席.飄飄凌雲氣
方圭與團璧.錫自一經既
得從稽古力.不敵稽古味
小苦政不惡.回甘亦差慰
雪漲忽翻乳.珠碎僅成璣
月團三百片.下下敢髣髴
宏功適胥稱.厚享可無謂
餘瀝逮蔬筍.疏瀹固所畏
悠然記新分.嘉定次癸未
