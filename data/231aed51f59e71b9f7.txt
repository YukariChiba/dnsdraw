翰墨絕畦逕.言詞中律度
筆落風雨驚.詩得江山助
不食烟火語.說到精髓處
升堂必入室.由道誰不戶
達者無後先.成賢特指顧
要亦認意思.初不在章句
伊欲登壇場.且闊著地步
其中有活法.此理若大路
所差只毫釐.相去已冠屨
蘭室味本同.蓮社約此去
把定心鴻鵠.直須盟鷗鷺
多才夙究明.一見已穎悟
貂續不勝情.用得以布露
