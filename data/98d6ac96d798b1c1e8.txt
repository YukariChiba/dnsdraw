皇天無私覆.白日照不明
覽鏡見白髮.無路通上清
惡命如惡草.羞與蕭艾爭
春風鼓元造.吹我來吳城
繁華久寂寞.車馬猶肥輕
寄家盤門裏.古寺如荒塋
地頑蘚皮厚.終日無人行
囂譊故相遠.妻女多輕驚
朝聞勃姑聲.暮聞姑惡聲
聲云苦復苦.朝暮難爲情
梨花照愁腸.痛似遭五兵
一杯寒食酒.誰與論浮生
