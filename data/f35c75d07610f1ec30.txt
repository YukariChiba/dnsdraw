妾生兮不辰.盛年兮逢屯.寒暑兮心結.夙夜兮眉顰.
迴圈兮不息.如彼兮車輪.車輪兮可歇.妾心兮焉伸.
雜遝兮無緒.如彼兮絲棼.絲棼兮可理.妾心兮焉分.
空閨兮岑寂.妝閣兮生塵.萱草兮徒樹.茲憂兮豈泯.
幸逢兮君子.許結兮殷勤.分香兮剪發.贈玉兮共珍.
指天兮結誓.願為兮一身.所遭兮多舛.玉體兮難親.
損餐兮減寢.帶緩兮羅裙.菱鑒兮慵啟.博爐兮焉熏.
整襪兮欲舉.塞路兮荊榛.逢人兮欲語.鞈匝兮頑嚚.
煩冤兮憑胸.何時兮可論.願君兮見察.妾死兮何瞋.
