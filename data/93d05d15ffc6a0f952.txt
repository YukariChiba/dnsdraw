金沙潭頭石贔屭.凍蟻紛紛半僵死
淘江漉海攖龍鱗.領使省金蹲虎兕
欲將江浙飽虛牝.遮蓋誰施千丈被
先生誤墮世網中.死灰更溺無遺燬
携家北走入深山.雪中高卧那能起
世間得喪何足道.坎止流行一彈指
忍凍孤吟寒士歌.力將冰蘗戰紈綺
君窮無比我更窮.濕沫難擊三千里
明朝裹飯約共話.炯炯方瞳巖壑裏
