幽人築淇澳.不與世相聞
獨携千卷書.過於骨肉親
辛苦作室堂.插架如魚鱗
時時體不住.一遇千載人
山川兵火後.墟廟金石存
消磨餘紙墨.幻滅去無痕
功名但如此.知子道可尊
不遺世一毫.以全與其身
包醜傅黛膏.百態售笑顰
誰能雙蛾眉.閉戶自貴珍
鄙人有夙尚.願與幽侶敦
他年抱健犢.聽嘯入蘇門
