闔閭春秋城.風煙俟時振
乾坤不改色.民物見天定
因仍古道漓.靡然隨俗移
中流屹頹瀾.萬派皆東之
沈機靜弗譁.澄湛物斯格
和煦生點點.陽春蘇頟頟
翩翩不容駐.宣化思盟主
問之何因爾.去留有常數
真宰知何心.惜閑如惜金
天慳不容破.破不爲佞壬
我知真宰心.暫適滄洲趣
恐此復偶然.還須濟川具
