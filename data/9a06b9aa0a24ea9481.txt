近聞胡隱士.潛認得心王.不恨百年促.翻悲萬劫長.
有修終有限.無事亦無殃.慎莫通方便.應機不頓忘.
百年都幾日.何事苦囂然.晚歲倦為學.閒心易到禪.
病宜多宴坐.貧似少攀緣.自笑無名字.因名自在天.
近見新章句.因知見在心.春遊晉祠水.晴上霍山岑.
問法僧當偈.還丹客贈金.莫驚頭欲白.禪觀老彌深.
