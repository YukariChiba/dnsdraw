臞庵散人築隱居.自稱山澤之臞儒
邀風貯月有亭觀.以道自廣何其臞
三江雪浪魚龍窟.千古浮天仍浴日
乍吞涯涘歸醉胸.時卷波瀾入吟筆
天儲此景非寒窘.經營傑觀規相凖
萬株蒼石雲斸根.十頃紅蕖波照影
異時璧沼摇毛錐.同門太半通金閨
一班一級何足道.賦歸有此知爲誰
境清恍與塵寰隔.彷彿天隨舊行迹
聞道朱黄近筆牀.定有叢書增笠澤
