若有人兮水中央.魚鱗衣兮白蜺裳
荃橈兮桂旗.欲女迎兮風薄之
神之駕兮兩龍.驂白黿兮蛟螭從
朝余陟兮三山.夕濟兮牛渚
神不來兮夷猶.使我心兮苦復苦
濯纓兮姑溪.結佩兮采石
誠不已兮幽通.信不墜兮物格
若有臨兮風颾颾.作莫雨兮愁江臯
神交兮意接.來不言兮去無迹
倏雨歇兮雲收.山青青兮水悠悠
