慇懃里社間.談笑文字會
平生一尊酒.無慮千百醉
問梅窮澗岡.樂事此其最
風霜盡木末.冰雪封戶外
誰其念岑寂.自得以顛沛
歲寒二三友.已不數蒼檜
卓彼方山翁.自許行偕輩
古心味玄酒.於世百不嗜
少小誦佳篇.搜句亦奇偉
年來久不作.吾黨幾喪氣
珠璧忽墮前.疇昔曾夢寐
三詠結束語.坐令百感至
來者恐未然.往者非所計
汗青幾名節.徒起千載喟
