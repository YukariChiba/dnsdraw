南山修源何所似.顧癡鋪張側釐紙
酒酣潄墨風雨来.咫尺煙昏生萬里
韓侯静者妙英姿.乃呼扁舟共遨戲
我曹竟墮善幻中.叩舷歌呼但霑醉
寺下回潭凝不流.中有卧石如潛虬
孤峰已銜半規日.連山倒垂波底浮
韓侯風雅才甚優.胸中何止吞萬牛
未向承明草蓮燭.小留南國馴沙鷗
會須唤仗入天陛.尚憶谿邊横小舟
但願故人俱厚禄.平子不妨吟四愁
