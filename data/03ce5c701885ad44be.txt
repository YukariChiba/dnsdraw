猛虎磨牙齒九州.禰生何事來擨x
黄雲屯屯宴賓客.故衣脱去更岑牟
漁陽摻撾曲聲苦.壯士銜悲寂無語
漢朝社稷四百年.海瀉濤淙一抔土
嗟哉鼓史狂而癡.天運往矣安能追
四方血戰殊未已.三尺棁杖真何爲
君不見武昌之國鸚鵡洲.至今芳草含春愁
可行則行止則止.死無所益令人羞
死無所益令人羞.黄祖曹公均一丘
