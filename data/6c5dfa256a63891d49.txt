五更盾上聞磨墨.夜半偏思破殘賊
平明露布已成文.倚馬不知軍務劇
初傳别駕下南州.人如天馬徠西極
指揮猛士驅貔虎.坐使威聲馳絕域
狂胡昔渡西樓山.漢皇不閉玉門關
四方羣盗蝟毛起.旌旗光拂牛斗間
回戈必定東征去.鎧仗如雲光照路
捷書飛入甘泉宮.插羽鳴鞭氣横騖
公家人物世不衰.况復詩名天下知
探驪得珠何崛奇.更欲盡採珊瑚枝
