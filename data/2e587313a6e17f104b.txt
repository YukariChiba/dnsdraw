陋巷冬將盡.東風細雜籃
解牽窗夢遠.先是澗梅諳
茶癖金鐺快.松香玉露含
書齋山帚撅.盤饌藥花甘
雅得琴中妙.常挼臉似酣
雪消聞苦蟄.氣候似宜蠶
密勿須清甲.朝歸遶碧潭
丹心空拱北.新作繼周南
竹杖無斑點.紗巾不著簪
大朝名益重.後進力皆覃
至理雖亡一.臣時亦說三
不知門下客.誰上晏嬰驂
