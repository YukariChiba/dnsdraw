飽聞疇昔設供帳.祖道都門車百兩
脱冠著屐良有人.五鼎一毛真邁往
彭澤縣令亦勝流.徑捐五斗因督郵
著書頗復恨枯槁.臭味絕知殊二老
龍眠一世論丹青.不數輞川王右丞
丹青之引誠落寞.世上只今無少陵
二疏妙致不可孤.昔人亦作二疏圖
龍眠捉筆守圭竇.兒輩亦復知廣受
昔人獨能圖二疏.圖以韻語至今無
丹青之引有句眼.昨者少陵今隱居
龍眠平生有妙思.筆如周商鐘鼎字
二疏之迹定不磨.照人真若前日事
