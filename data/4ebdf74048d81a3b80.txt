溪山有佳月.可以永今夕
驚心總悠悠.過眼紛籍籍
何爲秋向深.甚是老已逼
長謠陶一觴.懷抱所共席
披衣步良夜.奈此佳月何
太虛澹以闊.青景轉覺多
風微泛家山.露湛明庭樹
烏鵲無停棲.稀星片雲度
光冷秋氣肅.感時唯自驚
徘徊亦已久.不知更漏深
嫦娥在高高.傳聞殊恍惚
雙鶴快飛來.駕我探月窟
