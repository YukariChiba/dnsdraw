周公作雅頌.退然在豳風
功成貴無迹.名大謗亦叢
彼人自標置.刻畫豈不工
君看榛莽間.斷碑卧頹墉
想當在世時.拳拳效深衷
胡然今弗省.身後議論公
達人悟物情.玄覽昭有融
區區强名我.咨爾來何從
沈公天下士.於今萬夫雄
邦入見未嘗.譽之口不容
請將氏南樓.語盡意未窮
公詩陳誼高.耻與好事同
年登百廢興.解后吾何功
勇去學休影.倦游謝遺蹤
吾方笑征南.雙雙勒堅玒
一以棲山顛.一以沒水中
