建安七子文.騷雅生贅疣
除苛起膏肓.公爲第一流
滿朝競飛翔.惟公獨淹留
平生一嚴武.幾成鞭虎頭
定知詩窮人.到骨未肯休
執友自青雲.蹭跳老滄洲
破除世萬事.麯生聊可謀
危言竟何補.軟語祇自羞
成此一段奇.政坐多牢愁
收拾萬丈光.千古射斗牛
開卷想清標.凜如對霜秋
閉戶味膏馥.妄言希驊騮
