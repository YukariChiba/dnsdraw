王侯鬚若緣坡竹.哦詩清風起空谷
古田小紙惠我百.信知溪翁能解玉
鳴踸千杵動秋山.裹糧萬里來輦轂
儒林丈人有蘇公.相如子雲再生蜀
往時翰墨頗橫流.此公歸來有邊幅
小楷多傳樂毅論.高詞欲奏雲門曲
不持去掃蘇公門.乃令小人今拜辱
去騷甚遠文氣卑.畫虎不成書勢俗
董狐南史一筆無.誤掌殺青司記錄
雖然此中有公議.或辱五鼎榮半菽
願公進德使見書.不敢求公米千斛
