一雨如膏沐.秋山爲我容
誰云乏神秀.遐想猶岱宗
絕無喜僅有.疇列茲羣峰
繚繞若仙城.花但無芙蓉
幽香含桂菊.積翠浮杉松
生平嗜林谷.不厭來轍重
幾躡靈運屐.屢扶張騫筇
鷺朋與鷗侶.足爲談笑供
折簡不可招.欠致人中龍
毫端具造化.物象工陶鎔
吟思方淵渟.風撓鳴淙淙
佳章忽在前.撩動此興濃
君胡倦一出.嘲詠乃不傭
且勤遠致饋.與客叨飧饔
