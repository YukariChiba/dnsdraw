田家不遣兒牧豬.老烏替作牧豬奴
不羞卑冗頗得志.草根更與豬爲戲
一烏驅豬作觳觫.一烏騎豬作騏驥
騎之不穩驅不前.坐看頑鈍手無鞭
人與馬牛雖各樣.一生同住烏衣巷
叱聲啞啞喙欲乾.豬竟不曉烏之言
騎者不從驅者鬭.爭牛訟馬傍無救
豬亦自食仍自行.一任兩烏雙鬭爭
不緣一童逐烏起.兩烏頃刻鬭至死
