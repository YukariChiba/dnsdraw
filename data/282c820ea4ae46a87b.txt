漫郎移舟入小回.醉著幅巾歌落梅
老夫但倚紫藤杖.袖手恥看黄金罍
忽漫相逢遽如許.醉後高談俱楚楚
百尺君臥元龍樓.醇酎我羞公瑾語
從來悲樂難預期.人生快意能幾時
紅光屬漢勢未已.短艇掠水歸嫌遲
只今俱是京塵客.君居巷南我巷北
天寒饑餓不出門.遣騎時來問消息
江邊久客知何爲.白頭拾遺徒步歸
