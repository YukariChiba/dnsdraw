下位日趨走.久之賓會疏.空遲偶詞賦.所愧比園廬.
朝念池上酌.暮逢林下書.方將固封守.暫欲混畋漁.
衰柳隱長路.秋雲滿太虛.遙遙望左右.日入未回車.
日入清風至.知君在西偏.車輿既成列.賓僕複能賢.
迢遞下墟阪.逍遙看井田.蒼山起暮雨.極浦浮長煙.
服義大如志.交歡數盡年.寧言十餘裏.不見空來還.
