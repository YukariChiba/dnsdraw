行藏本同塗.明哲遇輒安
畎畝道可樂.肯思負鼎干
膰肉倘愛禮.豈遽涉汶川
大哉天地準.笑汝士女耽
丈人三吳秀.此理久已參
緬懷洛京老.知音賞英咸
佳名表棟宇.妙語來江山
至今編簡香.不謂室有蘭
君看爲邦問.正在簞瓢間
閲世從川流.如愚安石磐
聖門惟若人.始可語易占
不見繫辭中.巋然特書顔
