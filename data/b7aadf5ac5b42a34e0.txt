謫仙騎鯨上天去.萬古風流一丘土
去天尺五城南杜.晚上瞿塘望江渚
兩翁憔悴人不與.造物嗔渠作奇語
陳侯筆勢誰可禦.九鼎自可獨力舉
夢中尺錦君盡取.時向胸中作吞吐
邵郎詩高孰賓主.一笑相看兩相許
清歌那忍聽金縷.渠坐詩窮君勿怒
衰翁老氣不可鼓.篆鼎瓦棺心好古
此别相逢定何所.他時剝啄叩君户.藜杖經行尚堪拄
