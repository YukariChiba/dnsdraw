東坡先生.錦繡心胸
戲作怪石.一時告功
當其落筆.雨霈風從
齊安赤壁.惠州鶴峰
十年飽覽.孰可攖鋒
溫潤枯淡.變態不同
一卷之石.作倚盤松
龍眠居士.孰覊其蹤
一瞬八表.如鶴在空
東坡頌美.佳名日穹
明窗展觀.松古石窿
天下之寶.豈間窮通
東坡之節.龍眠之隠
一異出處.如琴加軫
吁嗟二公.人中之龍
百餘歲後.仰止英風
我生後時.何以形容
紀述惟贊.愧非揚雄
