病翁耐病杯杓裏.鼠矢壓書毫不泚
眼中凜凜黄初年.讀詩意欲凌紫煙
君才王佐綬猶墨.公外從容作詩客
心期與俗馬牛風.化頑惠弱清而容
不學玄明剛制酒.不學陶公辭五斗
斯民信君如詛盟.飲羊攫金皆用情
聖皇旰食求賢意.姓字今應御屏記
太微清都上雲雨.鹽梅調鼎極可否
一艇付我眠溪雲.詠歌太平橫紫君
十行看君拜天語.去酌天漿列仙府
