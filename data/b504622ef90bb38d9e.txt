中歲探至道.頗欲齊得喪
偶然遇逆境.又爾起諸妄
賢哉陳夫子.胸次甚夷曠
警我以微言.恐我猶事障
嗟我與夫子.少長異州黨
傾蓋逆旅中.談笑便抵掌
誰言江浙遠.嗜好無異尚
我雖謬涉世.途窮理歸鞅
而君方朝天.高論獻忠讜
贈君秋兔毫.聊以代盃盎
勿云管城子.未有食肉相
當知中書君.日侍九天上
