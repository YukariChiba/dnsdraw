君不聞泗濱亭長送徒如咸陽.徒夫懷歸多道亡
澤中置酒飲相訣.吾亦從此奔芒碭
陰風蕭蕭導者懼.前有脩蛇怒橫路
酒酣拔劍肯留行.劃斷蜿蜒不回顧
河明月出人踵來.彼媼何冤號且哀
謂遭赤帝屠吾子.語竟莫知安在哉
真人聞此自心許.茫茫四海吾其主
虎變龍飛十二年.馘項梟英蓋狐鼠
半夜雄鋩飛上天.幾見長陵一抔土
