溪水日霅霅.弁峯日峨峨
中有水精宮.此名其謂何
湖水傳玉孃.揚光遡常娥
昔人美清夜.高樓發微歌
風流百年餘.所歷才彥多
我嘗居其下.醉舞或傞傞
君行貳郡事.結騎黄金珂
容儀苦白皙.度橋鳴橐駝
士女夾道看.秋風吹縠羅
言是公侯家.大體儂弗過
問儂底未辨.撐船入芰荷
應莫勸蠶織.生計非杼梭
