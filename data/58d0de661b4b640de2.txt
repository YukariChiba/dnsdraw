昔聞羊叔子.茅屋在東渠.豈不念歸路.徘徊畏簡書.
乃知軒冕客.自與田園疏.歿世有遺恨.精誠何所如.
嗟予寡時用.夙志在林閭.雖抱山水癖.敢希仁智居.
清泉繞捨下.修竹蔭庭除.幽徑松蓋密.小池蓮葉初.
從來有好鳥.近複躍鰷魚.少室映川陸.鳴皋對蓬廬.
張何舊寮寀.相勉在懸輿.常恐似伯玉.瞻前慚魏舒.
