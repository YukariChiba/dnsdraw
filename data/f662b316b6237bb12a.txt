夷陵至𦚧䏰.複嶺苦絲亂
初程尚勇往.少日還委頓
安得長劍揮.盡剷疊嶂斷
雖云北山愚.聊快南溟運
此意竟蕭索.勞歌謾淒曼
日日望平陸.念念到彼岸
人言束馬險.但欠蟠龍峻
摧頹强弩末.黽勉焚舟戰
譬如已償逋.猶有未折券
山根治曉裝.峰頂寄朝飯
稍脫蚓瘴染.還探虎窠翫
性命乃可憂.筋力何足算
