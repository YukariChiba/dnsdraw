吾家里曲修家木.葉如海桐實如穀
聞名謂是金作丸.見面恍驚珠奪目
直將甘軟換嚴酸.坐使筠籠薦金屋
越山五月垂垂雨.鼎實無聲渠甚武
雕盤供蜜漬中乾.犀筯下鹽蘇齒楚
蔗糖煎實茗煎仁.枯腊猶堪詫兒女
稜梅一種腰如束.歲歲年年官所錄
城中貴買誰得知.城外賤科人自哭
君不見瀘戎荔子翠眉須.從來尤物非人福
