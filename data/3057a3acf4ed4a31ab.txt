鐘鼓考擊殷夜床.我方咽藥不下吭
苦思一語緩吾縛.重遭縛急如縛羊
平生兩眼大如鏡.白首讀律無精光
商君入秦禍始大.文武之道幾滅亡
文人廢經寧廢律.何者百穀無稻粱
春風二月錦官寺.夢繞十年新學場
蓮房密室僅千講.傳疏狼籍酬朱黄
如恒山蛇救首尾.弗學饑鼠吟空牆
我生不願文字習.亦不願學屠龍方
半窗睡美君勿聒.自有雲月供平章
