綠雲高髻.點翠勻紅時世.月如眉.淺笑含雙靨.
眼看惟恐化.魂蕩欲相隨.玉趾回嬌步.約佳期.
錦江煙水.卓女燒春濃美.小檀霞.繡帶芙蓉帳.
額黃侵膩發.臂釧透紅紗.柳暗鶯啼處.認郎家.
星冠霞帔.住在蕊珠宮裏.佩丁當.明翠搖蟬翼.
醮壇春草晝綠.藥院杏花香.青鳥傳心事.寄劉郎.
雙飛雙舞.春晝後園鶯語.卷羅幃.錦字書封了.
鴛鴦排寶帳.豆蔻繡連枝.不語勻珠淚.落花時.
