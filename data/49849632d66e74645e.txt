毒龍銜日天地昏.八紘靉靆生愁雲.秦園走鹿無藏處.
魚蝦舞浪狂鰍鯤.龍蛇膽戰登鴻門.星旗羽鏃強者尊.
項莊憤氣吐不得.亞父鬥聲天上聞.玉光墮地驚昆侖.
蛇枯老媼啼淚痕.星曹定秤秤王孫.項籍骨輕迷精魂.
吳娃捧酒橫秋波.霜天月照空城壘.力拔山兮忽到此.
三尺霜鳴金匣裏.神光一掉八千里.漢皇驟馬意氣生.
