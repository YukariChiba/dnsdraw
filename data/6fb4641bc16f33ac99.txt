貞婦生江南.少小稱丰穠
委身事良人.相與歡笑同
良人去不返.兩鬢常蓬鬆
謂言有膏沐.未識誰爲容
日日上山望.水遠山複重
藁砧竟不來.望望終無窮
一朝化作石.僵立由天公
天公表堅貞.令與山始終
仙衣綉蘚暈.寶髻搖花叢
滔滔日月逝.此石存高峰
清名閲千古.勁節摩蒼穹
恨無採詩官.作詩頌遺蹤
用之邦國間.庶以消淫風
