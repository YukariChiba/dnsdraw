江湖散人氣節奇.布衣韋带霜鬢垂
有田甫里多水潦.闔門百指長號饑
躬耕粗足輸賦稅.時赴嘉客同襟期
西風笠澤起秋色.菰蒲初熟鱸鱖肥
扁舟乘興不知晚.筆牀茶竈常相隨
著書叢雜自編錄.巧怪不擇文與詩
那能枉道竊爵禄.但欲亂世全妻兒
胸中豈無佐時略.却笑諸郎殊不知
當年富貴盡磨滅.惟有夫子傳於斯
三髙名配范與李.散人雖散元非癡
