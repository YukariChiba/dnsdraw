杜家碧山銀魚詩.黄家虎卧龍跳字
六丁難取真宰愁.程家十襲今三世
程家蘇家元舅甥.子瞻正輔外弟兄
正輔有孫文百鍊.筆倒三江胸萬卷
公車獻策五十篇.玉札國體航化源
遠謀小扣囊底智.瓌詞未出海內傳
三年抱璞咸陽市.子虛無因達天帝
如今却買巴峽船.峨眉山月秋正圓
丈夫身健恐不免.即召枚臯未渠晚
