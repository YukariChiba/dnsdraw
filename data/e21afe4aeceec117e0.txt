鍾山崒兮江之湄.葯爲祀兮辛夷祠
神乘白馬兮執素羽.朝與日出兮莫雲歸
噫嗟兮明神.烈烈兮用光
生乎疾盜兮奮不顧死.死焉助順兮赫然發靈
湛清尊兮明水.揚玉桴兮扣雷鼓
扣鼓兮如何.我欲言兮淚滂沱
懭有妖兮蟠中土.雜蘅臯兮穢蘭宇
豺豕兮人居.猰貐兮室廬
願神我福兮我祥.舉長矢兮射天狼
使河洛兮回波.令岱華兮還光
山蒼蒼兮水湯湯.神之威兮儼不忘
刳肝爲辭兮瀝血.陳神之聽兮聞不聞
