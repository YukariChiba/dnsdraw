榜人理行艫.日出江水平
扶桑渺何許.萬里浮滄溟
上人國之彥.夙悟最上乘
慕此中華風.一錫事游行
名山與奧谷.足跡已徧經
曰予處闤闠.幸矣識韓荆
論詩坐終日.問法天花零
相得臭味同.藹藹芝蘭馨
豈比錢刀徒.市利紛以營
去去須臾間.何以展我情
江草色萋萋.江花亦冥冥
浮雲聚復散.不能常合并
