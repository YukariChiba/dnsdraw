野水隨路曲.東風得木鳴
景物已和柔.川原倍敷榮
茂桑高既條.細草亦叢生
眷言雲外士.及此塵中行
南臨大陂出.波面與心平
道旁古精廬.黄茅間荆榛
會集傾遠村.裳衣自鮮明
銀釵插山丹.歌笑喧嚶嚀
何以勞比鄰.粔籹雜餦餳
去年谷不飽.白骨今縱橫
等爲造化役.未究悲忻情
歸來日已夕.舊徑成溝坑
大車者誰子.不寐方宵行
死魂未滿眉.擿埴將安程
感此良自哂.抱谷非鸝鶊
