君不見奇章平生石解顔.有得甲乙勞鎸刊
又不見衛公平泉嚴作戒.要與山岳爭完安
衽席杯盤易沈溺.可無雅好嬉過日
生須玩物不流物.負山暇問誰有力
此石擯棄歲幾周.幾人摩挱動詩愁
不妨野鳥印爪跡.曾是畫鷁明方舟
奇嗜豈必真無取.尤物未可輕糞土
二公真情不激詭.靜對孱顔堪樂死
揆予骯髒如石頑.一跌叵復能朝天
石默不言詩爲宣.正用吟玩忘吾年
