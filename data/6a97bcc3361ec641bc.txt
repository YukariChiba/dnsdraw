我居南麓下.頗利君子遯
如何溽暑初.涉此複嶺峻
瘦藤代筍輿.路熟不待問
拂石小盤跚.心愛木陰潤
清風解人意.陸續松杉韻
掬泉嚥茗芽.竊賞此味俊
我坐亦良久.我僕行何鈍
平生性麋鹿.合有幽閑分
舉足履世途.退尺進僅寸
曾此小遲速.而足置喜慍
繼今出處同.冥心法天運
斯游悟窮通.持與達者論
