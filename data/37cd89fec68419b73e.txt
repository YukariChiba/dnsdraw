調羹休羨最南枝.國香繼踵開酴醿
先容豈藉早梅力.到了自結東君知
孤芳繚繞春雖晚.典型題在黄金醆
一家風骨端不凡.故使天公獨青眼
中興英主方急賢.屢辭溫詔挽不前
平生忠赤照肝膽.危論鯁諤能迴天
左蜀分符尚餘略.浙路霜臺亦輕著
朝廷鼎鼐席尚虛.君家况是箇中腳
寒儒筦庫埋晨昏.欲排閶闔嗟無門
洗眼江淮看騰踏.妖氣一掃清乾坤
