孔愉廟邊溪水長.石壁巖下飛泉香
居士住此幾寒暑.只見四山青又黄
今年春雨摧麥芒.六月稻穗乾欲僵
煩公焦勞坐黄堂.何不趣公歸贊襄
爲時開閣陰與陽.不令此憂遺君王
我君有如坐甑內.口顧怫鬰不得驤
公欲令我蘇肺腸.白衣致酒甚沛滂
瓶粟未空陶氏倉.得酒且到王生鄉
更招山前老漫郎.渠家曲柄荷可觴
