昔我金陵歸.感此芳歲闌
入門見兒女.愧色蓋愁顔
從人竊餘瀝.俯育良已難
居者瓶盎空.行者衣裳單
豈無一杯酒.持慰汝荒寒
所知不相待.各去爲蒼山
我生轉無聊.終日自閉關
門前春風來.草樹向斕斑
舟車載游冶.類聚極相歡
而我懷所知.所得心未安
晨興亦扶杖.十步九思還
言瞻山頭石.安得如汝頑
