落葉驚秋婦.高砧促暝機.蜘蛛尋月度.螢火傍人飛.
清鏡紅埃入.孤燈綠焰微.怨啼能至曉.獨自懶縫衣.
妾家臨渭北.春夢著遼西.何苦朝鮮郡.年年事鼓鼙.
燕來紅壁語.鶯向綠窗啼.為許長相憶.闌幹玉箸齊.
聞道黃龍戍.頻年不解兵.可憐閨裏月.長在漢家營.
少婦今春意.良人昨夜情.誰能將旗鼓.一為取龍城.
