和靜有真質.斯人稱最靈.感物惑天性.觸裏紛多名.
禍機生隱微.智者鑒未形.敗禮因近習.哲人自居貞.
當令念慮端.鄙嫚不能萌.苟非不逾矩.焉得遂性情.
謹之在事初.動用各有程.千里起步武.彗雲自纖莖.
心源一流放.駭浪奔長鯨.淵木苟端深.枝流則貞清.
和理通性術.悠久方昭明.先師留中庸.可以導此生.
