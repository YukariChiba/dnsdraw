憶遠曲.郎身不遠郎心遠
沙隨郎飯俱在匙.郎意看沙那比飯
水中書字無字痕.君心暗畫誰會君
況妾事姑姑進止.身去門前同萬里
一家盡是郎腹心.妾似生來無兩耳
妾身何足言.聽妾私勸君
君今夜夜醉何處.姑來伴妾自閉門
嫁夫恨不早.養兒將備老
妾自嫁郎身骨立.老姑爲郎求娶妾
妾不忍見姑郎忍見.爲郎忍耐看姑面
