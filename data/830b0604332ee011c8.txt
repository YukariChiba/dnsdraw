髪燥始出游.心期結明主
天方窮畸人.世不喜生語
絕絃恨伯牙.抱璞泣和氏
獨憐身皓皓.不救俗靡靡
競趨聲利途.孰蹈仁義軌
寘之勿復道.作者敦竊比
婺女寶氣明.箕尾德星聚
雜遝貢棘闈.高明識芝宇
鑑衡付有司.尺度失奇士
少需知我者.一第溷子耳
瓠樗嗟無用.車斗可勝數
老矣何能爲.欿然徒自視
安得善及人.共勉學爲己
