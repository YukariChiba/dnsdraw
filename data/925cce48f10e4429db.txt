四方集謗議.著面矢如雨
前身雷將軍.柴立吾甚武
却還觀我生.與世實鉏鋙
西通禰衡鄰.東接嵇康堵
以茲料身後.藐未得死所
一州納一嘲.一邑獻一侮
並浙十五州.我作大謗府
餘外九州者.設伏特未舉
徐思浮言端.中實無所主
怪雪羣犬吠.眩日百鳥語
何由澤其喙.環海變春醑
坐使聲名高.一日跨堯禹
