我本生窮閻.才命兩乖塞
再試得一第.失足落銓格
去年赴選集.摩肩雜隸役
吏口駢名呼.摧沮氣填臆
僦居在閑坊.門巷少人迹
于時苦病吟.誰肯顧越血与
高冠縱一臨.車馬有屈色
平生青雲志.跕跕若墜翼
羨君富詞才.時志復兩得
解褐拜初命.便綴審官籍
秋高馬足健.駕言往京國
諸父列禁嚴.南北羅第宅
往來伯叔間.此行穩棲息
君家世儒林.圖史况山積
燈火今可親.幽探勉餘力
京都號紛華.君志定非溺
勿貽雙親念.此外慎眠食
