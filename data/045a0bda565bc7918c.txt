北極地上三十六度出.南極地下三十六度入
四海之內居中國.不見南極見北極
東生西沒一輪日.西沒昏黑東生白
春分秋分晝夜中.天上地下度數同
地上天少日晷短.子月日南而北返
地上天多日晷長.午月日北而南行
四時成歲歲如此.日南日北而已矣
一百八十度有奇.不過一往一來耳
或謂四游升降殆不然.所以景祐新書刪其篇
