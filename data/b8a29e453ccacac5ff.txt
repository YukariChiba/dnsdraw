千秋金鏡唐元龜.苞桑鏡見龜灼知
女主爲禍已云慘.天寶之亂尤危疑
九齡早悟綢繆詩.其奈哥奴基棼絲
外人何得與家事.旋聞潜納河洲雎
席誇祿兒李裴和.助桀爲虐幾乘危
趣之使亂果爲誰.張巡廟哭祇涕垂
高將軍固非遠慮.掉頭肯和金刀篪
四鎮休罪高仙芝.張垍早措平章辭
望賢宮中例忍饑.金刀胡餠方效奇
事有至難已言之.賊心包藏久竊窺
春秋知我盍罪我.監國引嫌孰維持
顔筆勁節霜筠似.元文秋月華星如
