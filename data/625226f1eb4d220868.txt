長樂七閩會.山川富登臨
重城十萬家.間以烟樹林
何許肆遐矚.城西最高岑
主人厭直歸.與世相浮沈
三宿得勝地.八還見初心
明窗一蒲團.宴坐依横參
面面來遠色.層層列清陰
閑翻貝葉書.靜聽頻迦音
萬法照了處.人居兩幽深
嗟予晚聞道.況迫桑榆侵
如何結保社.去脱頭上簪
從公刮眼膜.儻借箆千金
