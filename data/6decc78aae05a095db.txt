南北夐綿絡.同名圁與鄞
歲月老羈旅.何事勤所勤
情勝古今契.身以邪正分
清音幸先後.曠懷得朝曛
山腰轉嘉樹.風袖落閒雲
盤磴去來迷.飛泉高下聞
龍柏肯予媾.上苑侍吾君
三花論繾綣.丹丘舊絪緼
中抱既兀兀.外騖徒紛紛
映窗有翰墨.滿架亦典墳
攄虹宮棟宇.流汗程斧斤
少時喜詭俗.老境思迨羣
不復夢江湖.詩成心自欣
