有客有客白其馬.日倚垂楊問行者
式微式微胡不歸.未歸滿耳聞別詩
斷絃再續情緒惡.別酒重稔味如蠟
袖中雖有金錯刀.滿鏡愁雲莫能割
是時月露秋平分.庭前喚月月不譍
就令喚得山頭月.照我離筵越愁絕
陶靖節.潘安仁.種秫滿畦花滿城
潘花陶酒總陳迹.不如昭文氏之琴不鼓無虧成
芭蕉潄潄連夜雨.桂子紛紛落庭戶
旅雁無儔顧影單.明朝且嚮龍巖去
