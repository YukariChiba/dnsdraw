爲政貴中和.偏徇古無取
無心斯善應.奸譽乃其蠹
柰何聞見間.往往用心誤
扶弱抑其彊.古或垂此譽
世異俗且殊.處今猶徇故
曲直本不昧.彊弱豈所據
君子不此恤.情僞溷丹素
富室被剝朘.日有貧窶慮
士夫受加陵.悔不齒編戶
羸弊取必勝.玉色吞氣去
不知世富室.如母子所怙
不知意定向.未語機已露
傳繼用一律.抱寃莫赴愬
用是致和氣.南首問燕路
