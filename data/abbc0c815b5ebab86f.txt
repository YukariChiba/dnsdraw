舍前南山青.舍後北山綠
捫蘿涉其巔.策杖遶其足
中間奇絕處.表裏見心腹
登臨豈不佳.老境日以蹙
誰知怪石供.能坐我郊牧
政應索幽遐.何憚越川凟
嶔𡼭庾嶺南.美者色蒼玉
賞音無東坡.尤物多跧伏
今年致書求.屢以可否卜
故人爲遣送.健步遠相逐
雖非古仇池.要是好崖谷
似爲天所矜.此段獨從欲
深慚舁致重.路轉知幾曲
安得滄海神.鞭笞使之速
