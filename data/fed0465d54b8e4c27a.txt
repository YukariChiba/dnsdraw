玉海澄中粹.金山拔外佳
無前誰與敵.獨進不容偕
列象明星璧.遺思結舘娃
一麾迎日下.四海望霖乖
今見詢僉允.從來注意諧
推溝常己任.濟域定民皆
富裕吳中俗.優游治外懷
樽環常滿客.醉擁坐添釵
賤子儒名業.平生客旁淮
塵埃方困頓.時命兩沉埋
居拙思營窟.炊窮欲析骸
毛生禰衡刺.麻繋吕匡鞋
海遠狂圖酌.天髙妄欲階
請雖非義得.來實爲貧嗟
况是常瞻目.将希未施崖
雖然愚者慮.庶享惡人齋
肉骨非難力.銘心謝莫涯
定須爲進互.庶或未愚柴
