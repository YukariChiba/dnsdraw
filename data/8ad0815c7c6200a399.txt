誰起蕭閒堂.圖贊凡醜質
昧昧起我思.有懷斯士吉
吾生終不逢.二陵已相失
苟養走四方.公卿更絕迹
向老交漸稀.背憎十六七
豐吾九畹蘭.任汝滿地棘
我豈蕭閒人.偶然得空壁
美哉何方彥.精絕入妙筆
君不愧顧長康.取媚桓溫圖九錫
我不愧孟浩然.緩策京山遇摩詰
前此交道久不康.紛紛白頭多不卒
嗚呼紛紛白頭多不卒.回首此君應辟易
