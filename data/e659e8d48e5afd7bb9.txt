真人與大士.蘭菊而異芳
坐卧得定力.銅眼鐵脊梁
是中有佳趣.山海俱茫茫
或時現神妙.塵蹟生怪光
云何得此本.有僧吳下狂
飲酒不計斗.褚無一絲藏
興來高閉門.落筆如追亡
走送臞庵室.洗心一鑪香
盤陀旃林闊.枕藉玉井凉
蒙頭帔衲古.遮眼經論長
不知幾陵谷.睡穩坐不僵
君家定吉夢.二士相迎將
辟除寒具油.靜展垂中堂
會當同一龕.寒泉薦空觴
夜窗摇茶煙.駝褐依繩牀
楊枝灑寥闃.蔾杖輝森芒
與君六根靜.讀書到虞唐
