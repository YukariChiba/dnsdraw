常年此日正月吉.今年經閏臘月一
歲闌喜展一月期.勝似戈揮魯陽日
搔頭偶見鶩陳橫.曝背閑看蜂衙出
一冬妍暖三月晴.薄雪微雨麥壠青
平臯十畝耡溉畢.明年擬取甔石贏
歸耕還有新權柄.向時樵長今里正
弟姪推尊不敢辭.斗酒隻雞先自慶
牧豬釀秫待誅求.賣田買鈔博性命
北人自好南人惡.人事紛紛天未定
君不見唐任濤宋魏閑.因詩放後逢寬令
