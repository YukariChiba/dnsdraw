平生澤物心.不計飽一吻
中年厭道路.回首荒二頃
有口不自餬.誰其識莘尹
天子閔斯勞.祠官養閑冷
庶人乃敢召.往役義唯謹
兩手不袖藏.扶犁遍畦畛
云胡三百廛.正可一笑哂
置之他勿問.樂此果何慍
能敬師冀缺.弗治謝楊惲
深思鹵莽報.寧憚作勞愍
拳拳畎畝志.尚願國多稔
長哦七月篇.知公非素隠
