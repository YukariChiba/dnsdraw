昏花委篝燈.夜雨集梧井
空房嚙饑鼠.壞壁咽寒蚓
有生獨多艱.念極淚殷枕
親朋勢宜絕.醜惡諱聞聽
棄遺等苦李.零落如斷梗
忠也新數面.義已到刎頸
願留廣推擠.守護輕軀命
逐臭寧有理.嗜痂亦天性
人情骨肉離.道義燕秦并
相逢百憂中.如熱啜甘冷
氣清秋潑山.韻勝月夕鏡
何時一丘壑.攜子脱塵境
風林作清歗.追步千峰頂
