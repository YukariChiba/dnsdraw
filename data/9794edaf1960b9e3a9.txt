麗譙岧嶢壯城關.萬里關河歸目睫
雨餘漁釣玉奩開.烟生芙蓉翠屏列
吳頭楚尾二十秋.滿耳絃歌聲未絕
不才濫綴鴛鷺行.夜夢時還許歸謁
蕭晨振策來翠微.母憐吾兒倍怡悅
昔偕汝父居是邦.舊事辛苦爲兒話
星星鶴髮簪霞冠.笑者朱衣擁金節
一門和氣皆君恩.恩與天同酬未得
生平區區忠孝心.歲晚願爲松與柏
可憐清賞屬登臨.風景不殊人事別
徘徊徙倚十二闌.嘯聲吹上梅梢月
