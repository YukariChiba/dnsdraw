稔聞韻鄉名.不識韻鄉面
班班隠豹文.窺管時一見
譬彼闥婆城.尋逐滄流漩
聞韶在齊國.九奏何當變
王侯韻鄉人.少長居鄉縣
韻鄉指迷塗.貽我書一卷
森如入武庫.寶璧紛交薦
羣玉屣登臨.赫日吹風霰
家雞將野鶩.後素詩何絢
長安行即到.豈在臨淵羨
千金端不如.變色先生饌
從可狎江鷗.六籍居貫穿
