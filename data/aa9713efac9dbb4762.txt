君侯雅有博大見.胸次不使倥傯蝕
一朝放步城東南.超然神會而心得
咄嗟高棟倚層空.振古奇觀今未識
桃花春暖意如迷.凍雨聲來雲潑墨
天青一紙雁橫書.雪白千林梅著色
四筵有客無留觴.萬事不來咸得職
鴻筆昭代今文宗.危言劘上古遺直
願馮英略決籌帷.凈掃妖氛清八極
緣知此景不須戀.留與邦人勤愛惜
