人生皆有別.此別良不同
不作兒女戀.慘然見顔容
郭奕追叔子.后山逐蘇公
二賢間世士.二客有古風
不畏簡書誚.越境遠相從
上下數百載.凜然兩相望
我亦何爲者.偶在寮寀中
荷公以禮遇.詎敢忘敬恭
公才自超卓.落落澗底松
我老無所用.颯然一衰蓬
相送三十里.已復媿前蹤
願言養宏博.吾道終當通
