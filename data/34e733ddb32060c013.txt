單于犯薊壖.虜騎略蕭邊.南山木葉飛下地.
三軍遙倚伏.萬里相馳逐.旌旆悠悠靜潮源.
馬蹄凍溜石.胡毳暖生冰.雲沙泱漭天光閉.
近見行人畏白龍.遙聞公主愁黃鶴.陽春半.岐路間.
瑤台苑.玉門關.百花芳樹紅將歇.二月蘭皋綠未還.
陣雲不散魚龍水.雨雪猶飛鴻鵠山.山嶂綿連那可極.
漢將紛紜攻戰盈.胡寇蕭條幽朔清.韓昌拜節偏知送.
但得將軍能百勝.不須天子築長城.
