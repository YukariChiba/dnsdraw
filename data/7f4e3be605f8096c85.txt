文字眇煙雲.過眼徒浩浩
所有未見書.惜哉吾已老
子雲客長安.陳迹如一掃
同叔向來人.我生苦不早
亦聞青城山.斯翁爲有道
瞿塘不可上.秋夢長顛倒
白日來西崑.一見自應好
縱談百代前.至竟非枯槁
多爲開口笑.明月生懷抱
黄鶴有高樓.恍如事幽討
攬轡逢道州.聽書下下考
周南勿留滯.掇拾供史藁
分手重酸辛.璠璵眾所寶
十日不得面.何爲太草草
