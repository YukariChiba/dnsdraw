皇天久不雨.旱風滿東國
春田廢鉏犁.秋事闕牟麥
縣官緊租賦.守令抱憂責
交馳謁並望.不敢愛牲帛
而我處學宮.于邦乃賓客
霜寒怯早起.臥聽車馬適
方茲祈求急.不預奔走役
精誠倘蒙報.豈不沾潤澤
古有支離形.亦有支離德
而我頗施施.支離在官職
雖然憫元元.覽鏡見顔色
高詠雲漢篇.千秋意悽惻
