菰粽蘸蜜綵作絲.竹萌尚籜榴未子
官居端午不可孤.小却文移謝胥史
酒社切戒屐聲疎.詩郵莫漫奚奴寄
與君相望淮南北.宦遊適偕亂山裏
老紆章紱我不稱.路指雲霄君未已
相期玳席醉九室.先向花牋驚八米
自昔詞源浩千頃.粗許老子窺涯涘
明朝酒罷詫里閭.頗嘗見客今有此
古人獨醒怨不逢.時搴葹薋棄蘅芷
吏隠顧竊詩酒樂.自公委蛇容食寐
一歡况復酬佳節.豪飲當觀建瓴水
