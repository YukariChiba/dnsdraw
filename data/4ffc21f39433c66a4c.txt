紫琳聯坳蘸黟漆.破帽籠頭醉拈筆
解返冰魂化墨僊.青皇盡把韶華失
巧分六出騃滕六.迅折千葩怯殷七
笑笑先生懶學畫.花光仁老毛欲栗
可笑梅山翁.一夜吟詩便來乞
無聲與有聲.畫妙詩騷兩清逸
見說鵝溪出好絹.誰能爲買三百疋
長條短棘椒藟萌.折榦稀枝瘦虬屈
畫取西湖三兩朶.摘索映空花不密
更畫庾嶺三十本.雪月風煙意非一
君不見翰林走旁訪消息.寒城日日騎馿出
又不見杜老當年酒不
