靜境揖神凝.寒華射林缺.陸龜蒙
清知思緒斷.爽覺心源徹.皮日休
高唱戛金奏.朗詠鏗玉節.陸龜蒙
我思方泬寥.君詞複淒切.皮日休
況聞風篁上.擺落殘凍雪.陸龜蒙
寂爾萬籟清.皎然諸靄滅.皮日休
西窗客無夢.南浦波應結.陸龜蒙
河光正如劍.月魄方似玦.皮日休
短燼不禁挑.冷毫看欲折.陸龜蒙
何夕重相期.濁醪還為設.皮日休
