斷續巫山雨.天河此夜新.若無青嶂月.愁殺白頭人.
魍魎移深樹.蝦蟆動半輪.故園當北斗.直指照西秦.
並照巫山出.新窺楚水清.羈棲愁裏見.二十四回明.
必驗升沉體.如知進退情.不違銀漢落.亦伴玉繩橫.
萬里瞿塘峽.春來六上弦.時時開暗室.故故滿青天.
爽合風襟靜.高當淚臉懸.南飛有烏鵲.夜久落江邊.
