野塘之水兮其色油油.以畜以泄兮灌我良疇
弋有鳬雁兮盟有鷗.我出而仕兮可則進.脫如不可兮還我鋤耰
水之上兮山之下.稷黍棗栗兮野塘之塢
秋收其實兮於粲滿筥.車既膏兮馬不前.退而家食兮孰予敢侮
我思野塘兮繄古之沂.有懷其人兮瑟聲希
可由求赤兮賢寧不希.登之廊肆兮佩玉黼黻.否則豈無春服兮詠雩風而與歸
