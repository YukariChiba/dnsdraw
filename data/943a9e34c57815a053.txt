屈原作離騷.採菊飱其英
淵明賦歸來.徑荒菊猶榮
此物有至性.名因君子成
豈知時節過.不顧霜露凝
歲華易晼晚.芳物隨凋零
艷色始獨秀.馨香自孤清
花似時美女.俗惡空娉婷
由來品次定.横議那得争
公如醉翁賢.雅好違世情
三噢復三遶.莫逆如友生
泛之黄金杯.願言制頽齡
更呼門下士.哦詩同倒傾
