離別言無期.會合意彌重.張籍
病添兒女戀.老喪丈夫勇.韓愈
劍心知未死.詩思猶孤聳.孟郊
愁去劇箭飛.歡來若泉湧.張徹
析言多新貫.攄抱無昔壅.張籍
念難須勤追.悔易勿輕踵.韓愈
吟巴山犖嶨.說楚波堆壟.孟郊
馬辭虎豹怒.舟出蛟鼉恐.張徹
狂鯨時孤軒.幽狖雜百種.韓愈
瘴衣常腥膩.蠻器多疏冗.張籍
剝苔吊斑林.角飯餌沈塚.韓愈
忽爾銜遠命.歸歟舞新寵.孟郊
鬼窟脫幽妖.天居覿清栱.韓愈
京游步方振.謫夢意猶恟.張籍
詩書誇舊知.酒食接新奉.韓愈
嘉言寫清越.愈病失肬腫.孟郊
夏陰偶高庇.宵魄接虛擁.韓愈
雪弦寂寂聽.茗碗纖纖捧.孟郊
馳輝燭浮螢.幽響泄潛蛩.韓愈
詩老獨何心.江疾有餘t3.孟郊
我家本瀍穀.有地介皋鞏.休跡憶沈冥.峨冠慚闒gl.韓愈
升朝高轡逸.振物群聽悚.徒言濯幽泌.誰與薙荒茸.張籍
朝紳郁青綠.馬飾曜珪珙.國讎未銷鑠.我志蕩邛隴.孟郊
君才誠倜儻.時論方洶溶.格言多彪蔚.懸解無梏拲.韓愈
張生得淵源.寒色拔山塚.堅如撞群金.眇若抽獨蛹.韓愈
伊余何所擬.跛鱉詎能踴.塊然墮岳石.飄爾罥巢氄.孟郊
龍旆垂天衛.雲韶凝禁甬.君胡眠安然.朝鼓聲洶洶.韓愈
