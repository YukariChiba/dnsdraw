舊聞諸李隠龍眠.伯時已老元中少
一行作吏各天涯.故人落落疏星曉
西山影裏識君面.碧照章江眸子瞭
向來問道渺多歧.只今領略歸玄妙
老鳳垂頭噤不語.古木槎枒噪春鳥
身在幕府心江湖.左胥右律但坐嘯
第愁一葉釣魚舟.不容七尺堂堂表
我今歸卧靈谷雲.君應紫禁鶑花繞
相思有夢到茅齋.細雨青燈坐林杪
