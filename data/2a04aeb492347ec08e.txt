水平湖兮溶溶.鴈鳴秋兮雝雝
氣相求兮聲相應.渺萬里兮葭葺叢
晴雲淡兮天宇清.行不亂兮字縱橫
伊美人兮心和平.韻塤箎兮錦繡文
湖光澹兮酒溫巵.鑑湖影兮燭鬚眉
縱百坡兮何聚散.如此水兮湼不緇
彼弋人兮奚慕.何南北兮定處
嫋嫋兮秋風.瀟瀟兮夜雨
飛鳴兮向陽.何心兮稻粱
望層空兮接羽.友鴻鵠兮高翔
