舒憂早踰關.延晤盡名侶
林亭果幽賞.得計良自許
高鳴迭酬唱.陽春誰激楚
坐移遊好園.振策盼芳渚
曾茅舊剪結.冰艷靜誰與
幾年楊巨源.句妙聽鐘敔
謫仙繼前躅.凌厲蒼霄舉
吾人潘逍遥.清新出機杼
揆予才獨後.乙乙抽繭緒
肆瞻宇宙宏.氣類混出處
盍簪忍輕散.快意樽中醑
相看豈時情.襟期耐寒暑
