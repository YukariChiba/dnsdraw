灞陵老將身未侯.連城價重誰當酬
龍眠三歲亦何有.滿載緗囊歸汗牛
蒼珉照眼裂躉尾.尺素抹電飛驊騮
春風吹晴作妍暖.棊窗剝啄驚紋楸
慇懃喚客出奇玩.一笑終日君家留
此郎胸中有奇策.未能竟借前箸籌
波瀾收歛入詩律.報章還得明珠投
九重真龍想天驥.入木八法餘銀鈎
只今尤物不到手.空花老日生雙眸
章侯嘆息恨未見.但聽寒雀空嘲啁
平生欸乃不成曲.無聲可和綿駒謳
