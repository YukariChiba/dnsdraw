嘗聞包山境.中有林屋天
旁通號地脉.嶽瀆潛鈎連
兹山豈其類.澒洞皆中穿
二巖岌山足.琤淙激奔泉
牛羊走大石.吐受無窮年
金堂下石液.雪積如烹煎
從來米鹽稱.浪播俚俗傳
一洞啟山腹.穹窿亦聯綿
誰題九斗字.大篆仍深鐫
中藏丈五石.屹若龍騰淵
回頭問主人.我輩定不凡
云何逐官牒.常得我所耽
向來共幽討.九鏁藏芝巖
而我自林屋.翩然遊皖灊
洪崖儻可俯.不在南山南
