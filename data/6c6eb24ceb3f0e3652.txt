金丸不逐肉.聚族居士園
此園豈不佳.百卉念已繁
主人特愛重.列圍限兒孫
歲晚甘液成.饋薦籩豆存
楚楚小䍦欄.彌戴覆護恩
向來叢棘中.豈不茂本根
零落草木傍.未得依蘭蓀
一朝被華藻.如奉貢篚尊
輝輝黄金實.採摘勤加餐
乃知物貴賤.得失同一原
收用貴瑚璉.棄置輕邱樊
臨風一感歎.相向無復言
