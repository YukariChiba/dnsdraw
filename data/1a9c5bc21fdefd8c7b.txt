述德高堂在何許.述德高人欣可睹
彭州夢破知幾年.遺愛遠追曾大父
至今民數舊邦君.毎及吳公歌且舞
述而行之德莫窮.定可周流浹天宇
誰令千里便歸休.炯炯此心元自古
四百六十五甲子.貌若巖松傲風雨
胸中何啻法界寛.普集塵沙諸佛祖
一如一切悉皆如.迥脱拘攣不踰矩
從横肉眼詎能窺.但見鼻間常栩栩
只應高與老人星.長現昇平瑞明主
