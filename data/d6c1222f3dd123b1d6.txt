湖岸柳根半欹側.柳邊仍有陂陀石
不因斧鑿成漁磯.燕坐未妨鈎餌垂
磬湖寧待他山錯.白波分影涵翠幄
翠幄陰中千結藤.對面好山羅畫屏
遥岑無雲明入眼.遣我爛如巖下電
平生不憂臭於銅.俗氛安能蔽重重
興來散策饑來食.起居無時惟其適
詩窮吾師杜少陵.一杯未用身後名
他年掛冠不待老.歸來從君乞身早
