文星今夜聚.應在鬥牛間.皮日休
載石人方至.乘槎客未還.張賁
送觴繁露曲.征句白雲顏.陸龜蒙
節奏惟聽竹.從容只話山.皮日休
理窮傾秘藏.論猛折玄關.張賁
酃酒分中綠.巴箋擘處殷.陸龜蒙
清言聞後醒.強韻壓來艱.皮日休
犀柄當風揖.瓊枝向月攀.張賁
松吟方々.泉夢憶潺潺.陸龜蒙
一會文章草.昭明不可刪.皮日休
