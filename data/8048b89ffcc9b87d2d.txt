華堂左右皆山川.登堂一見心茫然
松林忽在素壁上.几杖却對陰崖前
百年老樹橫高枝.正當太古陰雲垂
近前細看纔拱把.生氣凜凜如十圍
尚想昔年初下筆.指顧江山生咫尺
梁棟已受長風吹.衣裘若濺洪濤濕
回山倒海不作難.此意誰能傳筆端
李成骨朽道寧死.況復鄭虔楊契丹
吾知此圖未易逢.頗思摹寫置座中
鵝溪生綃不難致.只恐今世無良工
