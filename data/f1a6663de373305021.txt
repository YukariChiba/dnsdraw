春工未仲閑桃李.偏向梅花先著意
鉛華不御見真色.香密染衣冰琢蘂
舊遊頗念秦郎中.夢裏五年如歷指
叫呼連索酒澆春.尚想橫瓶枕花底
今年梅侶更何人.我狂駡坐初不嗔
風流端的美無度.携手錯疑君姓秦
往來百匝將重趼.鳥道縈盤封碧蘚
團枝凍蘂未全蘇.已見橫斜照清淺
曉來霽色釀春風.金鬚漸吐香蒙茸
開遲政恐有遺恨.未破君家宮錦紅
