離石道士心跡間.學行已老猶少年
昔游京師友豪貴.聲名成就來淮山
恬然頗已厭俗累.靖館嚴密諧新安
朝真香火儼晝殿.步虚聲謠鏗夜壇
六甲星辰逆禍福.一鑪龍虎誰神仙
北州有客性疏野.誤爲世網相拘牽
時來與子款譚晤.閑心慰愜愁病蠲
曾將出處大計說.聞吾至論頷曰然
東風滿江春瀲灔.孤帆曉掛荆州船
他年會合未可約.訪子應在蓬萊顛
