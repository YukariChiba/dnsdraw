吾友張飾庵.學到賁上白
真賁初非文.至飾亦無色
君看瑄玉姿.豈借青黄飾
寶氣不自中.白虹貫空碧
飾庵隠岷嶺.英名震京國
魯論感鳳歎.春秋辯麟獲
孝廟聘丘園.有來校墳籍
光皇訪忠賢.再起貳卿棘
未應兩朝舊.不侍九重側
訓詞揭昭回.聖意深記憶
盍歸贊人文.小却猶講席
未要從子真.带月耕巖石
