鳳皇城南玉山高.石腳聳立爭雄豪
攢峯胎玉氣色潤.百泉透雲流不盡
萬古分明對眼開.五煙窈窕呈祥近
有客師事金身仙.用金買得山中田
閑開玉水灌芝草.靜醉天酒松間眠
心期南溟萬里外.出山幾遇光陰改
水玉丁東不可聞.冰華皎潔應如待
秋風引吾歌去來.玉山綵翠遙相催
殷勤千樹玉山頂.碧洞寥寥寒錦苔
