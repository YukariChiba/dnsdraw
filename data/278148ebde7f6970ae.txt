瓊花未信無雙無.特與翔鶴游江都
炷香展敬下古殿.相羊盤礴亭南隅
我欲歌之詞.我欲聲之詩
龍蛇滿四壁.妍醜紛淋漓
一笑訊花花不語.斯須花以臆對之
自從天上來蕃釐.墨卿楚客知心誰
本來有是自三異.惠肅一辯公寵賁
厥今太守有父風.兩句寫出無雙意
直教彈壓千萬春.香不隨風潛墮地
我聞此語警且喜.不孤迢遞來千里
花兮報稱爲如何.年年三月花開多
