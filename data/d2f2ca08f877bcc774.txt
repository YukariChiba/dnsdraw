山丹吹出青藜火.金蝶窺叢何妸娜
朱槿更作猩袍紅.夸道風人嘗印可
沒利從旁粲然笑.奄有諸香誰似我
素馨蕭然山澤臞.至香不數脂粉腴
衆芳固自有醖藉.要是傍人之庭除
何如琉璃千頃水.涵碧淤泥不解汙
芙蕖幽蘭獨自倚脩竹.生來未始受諸觸
深知抱此竟安用.用多亦豈芙蕖福
若以滋味屬厭人.虀粉此身人不足
今夕何夕新風露.入秋一雨天西顧
止齋有兄永難老.止齋之弟愛莫助
但以清白傳之萬子孫.歲供蘭花美無度
