軒軒大鷹腦.落落饑鶻拳
忽張六翮去.勢拉淮南天
賈侯實老俊.文字初著鞭
平生坐高飛.孤吟餞流年
收身事鞍馬.未愛冕有蟬
歸來對名妾.含笑脫兩鞬
能復飯斗米.白眼捉彘肩
玩世今種種.掉頭羞乞憐
儂也飽憂患.慣視跕跕鳶
澆寒一盃足.撐腸謝三鱣
惟樂不可過.快臂烏號還
徑横鐵如意.露頂催烹鮮
