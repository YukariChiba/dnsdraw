朝食三斗葱.暮飲三斗醋
寧受此酸辛.莫行歲晚路
丈夫少壯日.忍窮不自恕
乘除冀晚泰.乃復逢變故
經年岳陽樓.不見宮南樹
辭巢已萬里.兩脚未遑住
水落君山高.洞庭秋已素
浮雲易歸岫.遠客難回顧
飄然一瓶錫.未知所掛處
寂寞短歌行.蕭條遠遊賦
學道始恨晚.爲儒孰非腐
乾坤杳茫茫.三嘆出門去
