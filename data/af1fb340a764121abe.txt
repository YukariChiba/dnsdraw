太行羊腸坂九折.雲黑風乾尺深雪
堇泥道滑木葉寒.轆轆車聲行復歇
華山有馬久脫轅.歸來牧野經幾年
一從倉箱事居積.聊以知道煩長鞭
前車已覆覆道左.天井關頭夜明火
後車趣駕開井陘.唱籌仍復催連營
關山青草春二月.單軌一冬曾結轍
鬃頹毛落雙膊高.引領皮穿眼流血
去年搏手雙弮空.今年三月甬道同
可憐駑力不敢惜.轅下亦覺鹽車通
君恩天大示弗服.桃野已甘偕觳觫
感恩伏櫪飽秣芻.猶爲太行憂後車
