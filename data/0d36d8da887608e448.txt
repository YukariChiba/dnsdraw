受得山野性.住城多事違.青山在宅南.回首東西稀.
淺淺一井泉.數家同汲之.獨我惡水濁.鑿井庭之陲.
自鑿還自飲.亦為眾所非.籲嗟世間事.潔身誠難為.
日出窮巷喜.溫然勝重衣.重衣豈不暖.所暖人不齊.
兀兀複行行.不離階與墀.
丈夫非馬蹄.安得知路岐.窮賤餐茹薄.興與養性宜.
乃知長生術.豪貴難得之.
