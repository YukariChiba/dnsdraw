先故居此山.兩翁各嬋嫣
少翁復北徙.宅廢餘此泉
翁死且求飲.他水輒棄捐
試以真水往.一杯同蛻蟬
兩翁不可見.久矣爲飛仙
澤餘有盡世.泉流無竭年
耜巖少翁後.往歲勘丹鉛
倚徙感陳迹.瘦蛟落長牋
邇來絕妙語.此意誰能傳
豈知援溺手.鐵石新磨鎸
嗟予世味薄.飲水拋葷羶
時時汲脩綆.洗眼看殘編
