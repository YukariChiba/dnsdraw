李辟疆.濡須别我遊池陽
别後不得信.不覺青女三飛霜
每見世俗仇讎盃觴.桎梏文章
憶君酒怪吟狂.往往登髙崗
但見大江水茫茫.九華峰青蒼.使我增悲傷
明堂禮後一百二十日.忽騎蹇驢訪我来池陽
倒覆我巾箱.得我弊藁數十張
索我狂書八九行.吿我明日遊帝鄉
我知利民術.君心十年藏
青雲一萬里.此去髙翶翔
