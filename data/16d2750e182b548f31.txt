姬典歌時邁.虞篇記省方.何如黑帝月.玄覽白雲鄉.
翠仗縈船岸.明旆應萯陽.風搖花眊彩.雪豔寶戈芒.
禦陌開函次.離宮夾樹行.桂枝籠騕褭.松葉覆堂皇.
仙石含珠液.溫池孕璧房.湧疑神瀵溢.澄若帝台漿.
獨沸流常熱.潛蒸氣轉香.青壇環玉甃.紅礎鑠金光.
藻曜凝芳潔.葳蕤獻淑祥.五龍歸寶算.九扈葉時康.
同預華封老.中衢祝聖皇.
