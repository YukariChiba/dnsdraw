同好共城郭.十日不一顧
人事雖好乖.吾生亦多忤
闔門對妻子.歲月不可度
閉目寧用遮.停杯仍下筯
獨無區中緣.永懷巖下趣
平生三徑資.安得一朝具
萬里初歷塊.前驅告曛暮
懷歸屬有思.棄世不待怒
老境厭逶遲.人情費將護
向來張長公.吾亦從茲去
燈花頻作喜.月色正可步
預恐何水曹.明朝有新句
