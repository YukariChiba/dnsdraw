我如王恭讀書少.君如鄴侯藏書多
排籤插架三萬軸.知從何處能網羅
上自先秦下五季.奧帙隠篇皆略備
不同邢邵嬾校讐.丹墨精研吁可貴
君不見廬山先生子李子.白石房中富文史
胸蟠萬卷筆如神.事業文章俱兩美
又不見西蜀劉公少常伯.平生醢芹嗜圖籍
傾貲盡寫中秘書.隨身卷軸車連軛
邇來置書事經綸.論思獻納日日新
君今堂中書汗牛.願君學李兼學劉
盡攬英華歸肺腑.一鳴便作沖天舉
