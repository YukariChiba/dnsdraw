不唯禁足.亦乃禁口
不唯禁口.亦乃禁手
不唯禁手.亦乃禁心
禁心不禁口.日日嫌佛醜
禁口不禁手.累及眉頭皺
禁手不禁心.罪過轉彌深
禁足更禁口.蟻子銜椀走
禁口更禁手.垂楊生左肘
禁手更禁心.大地是黄金
要得一夏安樂.細看兩重註脚
山僧恁麽說話.大似不龜手之藥
明珠一顆價難酬.不是知音便暗投
翻笑藥山空費力.水清魚現不吞鈎
