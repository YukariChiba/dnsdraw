韓公畫馬稱神筆.矯首昂藏山鬼泣
眼明見此飲馬圖.乃知榘度不可軼
定嫌昔日徐庾體.渴驥奔泉超法律
騏驥驊騮志千里.屹立天閑甘伏櫪
氣勢相宜適操縱.肉骨兼勻稱肥瘠
世人但以驪黄求.翠駁玉花煩剪剔
苦論右軍愛鵝趣.知公愛馬應成癖
山陰道士不換經.已悟黄庭養生術
持將此卷參馬祖.待須一口西江吸
