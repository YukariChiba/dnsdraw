治國如烹鮮.馭民如牧羊
薫狐蘆自焚.投鼠器必傷
曹侯百世師.獄市寄全齊
天下本無事.庸人勿擾之
危機蹈潛弩.惡吏冠虓虎
飛走豈不高.搖足墮網罟
使君古太邱.妙割無全牛
班春千騎曉.長嘯萬壑秋
棠陰日轉午.風簷翠交舞
問道舍蓋公.誦詩選何武
渭水占熊羆.萬里笞羌夷
試磨南山石.更草中興碑
