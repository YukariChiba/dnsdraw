裴郎短身衣弊服.衣長過身幾半幅
髙裙大袖領占肩.要是精神大於腹
古書古字談古人.洗盆滌盎供慈親
慈親居貧不道苦.裴郎醉中頻起舞
里中驚怪無此人.往往爭看立環堵
妻兒醉時亦同醉.未免醒時生竊議
裴郎裴郎切勿論錢錢有菜
我家伯氏亦翛然.得官去官俱醉眠
裴郎有意縱短棹.雪夜待君明月邉
