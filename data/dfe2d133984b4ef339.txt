天子愛全才.故人雄外臺
綠油登上將.青綬亞中台
亭障鳴笳入.風雲轉斾來
蘭坊分杳杳.麥壠望莓莓
月向琱弓滿.蓮依寶劒開
行師齊鶴列.錫馬盡龍媒
壯志徵梁甫.嘉招萃楚材
千尋推直幹.百鍊去纖埃
間闊勞相望.歡言幸早陪
每聯花下騎.幾泛竹間杯
芳訊雙魚遠.流年兩鬢催
何時介圭覲.攜手詠康哉
