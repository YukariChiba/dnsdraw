長蘆衝短蘆.挽船如挽車
一縷江摇天.縈带千里餘
時焉忽斷岸.依依見幽居
試問居者誰.此地家焉如
居者顧我笑.官何問之愚
一生宅莽蒼.豈覺城市娛
出戶舟爲步.入戶羹爲魚
田牧我有時.牛羊與之俱
但願秔稻豐.俯仰無所須
山河總白日.城市仍丘墟
我興愧其言.勞生嘆囚拘
因笑永民鼠.人大長狙狙
