禿髪管城書不中.麝煤滿硯隨輕濃
煙雲變怪本無定.丹青故匪能形容
解衣盤礴無人久.妙迹於今復何有
揮毫要使真宰泣.嘆息初非癡絕手
遼東有人丁令威.去家得仙人暫歸
上界繁做異丘壑.安得長林大麓長追隨
聯翩大軸要予寫.敲冰不在鵝溪下
吾既不能爲喬松直幹摩蒼天.又不能爲小童一線飛紙鳶
萬里江山入平遠.喚取畫師閻立本
