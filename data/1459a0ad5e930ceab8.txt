書生例饑困.世路方偪仄
胡爲乎此中.兀兀朝以夕
問之俛而答.初意豈今日
幾年鐙火窗.謂可生羽翼
時事出料外.竟作沈海石
寒谷春難回.涸轍水難激
聊分星家波.食此一涓滴
終然不自贍.拍案動遠色
江湖天風長.萬里誰能縶
姑以術資行.或者儒得力
泰與否相除.剝與復消息
要知窮非窮.當遇識者識
