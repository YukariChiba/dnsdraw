正中妙叶如何會.羅仙隱身露衣带
芙蓉克家桐城孫.海上閒名聞至尊
天書夜到道林宫.大鐘横撞山𤤮瓏
山容光澤鳥聲樂.一番佳氣生巖叢
曹溪寶林甲天下.樓觀翔空盤萬瓦
夢中先已逢祖師.異世曾同香火社
人言骨清辟瘴霧.隘詞一律撩人怒
大陽直裰果有靈.所至自有天龍護
寄語山頭錫杖泉.久枯遽湧寧非天
老師不作奇特想.已脱聖凡情量纏
