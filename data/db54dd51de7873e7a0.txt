自我天覆.雲之油油
大田多稼兮.屯膏是憂
雄虹朝隮兮.雌霓夕虬
觸石兮通氣.雷車兮電幟
雨甚至兮.神哉沛農
有成功兮.懷雞黍之招邀
士未失職兮.冀鵬鯤之扶摇
錫之豐歲兮.俾爾餘饒
報以修程兮.匪我宣驕
揚桴兮拊鼓.餞飈游兮遠渚
欲少留此靈瑣兮.日忽忽其將暮
祝娥之來下兮.慰我士民于終古
