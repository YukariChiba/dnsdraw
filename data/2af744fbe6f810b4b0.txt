我聞仙人隱塵寰.带索不整輕雲寒
練氣蕭蕭顔如丹.寫詩賦詠鏘琅玕
自言富貴無所待.一嘯萬古神情歡
嗟哉世故散淳樸.那識五體存真官
殘形滲漉虧靈藥.夙夕不愧精神單
仙芝混成生恍惚.道在此身端可觀
離明坎兌發變化.大似百瀆還海湍
光輝便可揖玄上.胡用木鉆鉆石盤
亙古虛無阡陌闊.從君跨鶴而乘鸞
