學詩學禮子已文.種花種竹居不貧
門閭正可務廣大.如何一粟容君身
結庵名粟亦何寄.口不盡言知有意
鵾鵬羽翼自垂天.蜩鷽飛鳴有餘地
短長小大爭長雄.舒卷不離方寸中
小如一粟大江海.萬形宇內寧非同
君如推此充寥廓.回集塵端亦棲託
放言切勿誚蒙莊.伯夷永名仲尼博
更須談理勿談空.此道根原由守約
