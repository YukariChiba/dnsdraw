淮上霜濃衰草黄.阿㕙健走何如獐
不知聚族加束縛.妙手乃有明山張
生來阿㕙素狡獪.何術聚致如驅羊
拔豪擷穎不敢惜.一一順聽伏且僵
人生切勿恃一技.善走古有執蓋郎
不惟平地傅兩翼.仍以俘馘浮長江
一朝發憤遼東岸.逝水亦復隨浮梁
只今紅綃瑩玉管.何人解發千古光
明張眼前第一手.嗟嗟阿㕙孰能走
