予詩久愧溪藤滑.佩服君詩生罄折
君詩盤錯見梅詩.似借梅花作根節
梅花元非世間種.雪裏開花白於雪
平生和靖最知音.誰是鸞膠續絃絕
苦吟似君良有以.我復何爲怒當轍
定知孤艷訴不平.曉來哀笳噴窗裂
明朝百蘤豈不好.得魚縱珍非丙穴
春風晚賜桃杏寵.琥珀調膏誤成纈
寒英謝去亦機警.且禀嚴冬令如鐵
