化工作意辦春來.斗柄明朝後日回
東風先到江南岸.江山濯濯無塵埃
靈光葱葱隨處有.夜半兩兩明三台
天遣異人爲時出.要作霖雨澤九垓
明堂藉此一柱壯.他山之木皆凡材
如今國勢盤泰華.向來天步屯雲雷
歲歲年年競是日.人人爭欲持壽杯
天知調羹付公手.江梅不爲他人開
長生唯在一清浄.別無方丈并蓬萊
