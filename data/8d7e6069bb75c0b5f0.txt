知公經術富.少小足奇尚
堂堂蘭茁芽.願言契新賞
蕭條度風霜.汴西鞍馬上
暫行幾羊腸.世路蛛自網
綠衣一秋荷.而能脫塵鞅
聖言得微奧.理明詞亦暢
有文不带酸.餘味甚熊掌
其中殆天全.識解自超曠
事佛當晚年.精神著內朗
禪談水月澄.逸韻天風爽
我昔尚童子.門戟過雙敞
而公見之喜.單辭幸相廣
勵我多苦心.寒庖對珍享
山花草然然.胡爲歲月往
瑞蘭期遠插.庶以慰黄壤
