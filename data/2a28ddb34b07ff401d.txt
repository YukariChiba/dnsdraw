日落江村遠.煙雲度幾重.問人孤驛路.驅馬亂山峰.
夜入霜林火.寒生水寺鐘.淒涼哭途意.行處又饑凶.
西江江上月.遠遠照征衣.夜色草中網.秋聲林外機.
渚田牛路熟.石岸客船稀.無複是鄉井.鷓鴣聊自飛.
秋灘一望平.遠遠見山城.落日啼烏桕.空林露寄生.
燒畬殘火色.蕩槳夜溪聲.況是會游處.桑田小變更.
