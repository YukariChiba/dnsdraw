古昔詩客長風騷.雲間野鶴鳴九皋
六丁極天十萬遭.攝提執策窮牛毛
玄珠罔象誰能及.或長壯麗稱雄豪
九原殺氣橫天高.朔風吹雪沾霜刀
銜枚束甲夜渡洮.軍中壯士秉白旄
忿怒不可拔一毫.白狐幾腋成一袍
東溟一釣連六鼇.二長不同各有勞
吟咏至審公譏褒.詠齋之樂真陶陶
君毋獨樂愈自高.亦當以手援兒曹
