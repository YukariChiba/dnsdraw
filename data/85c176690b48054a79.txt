偉觀如偉人.特立萬夫上
胸中九雲夢.浩然老益壯
挂窗著孤山.排闥數秦望
平湖宜陰晴.西子亦瀾浪
江潮齊晦朔.海若見情狀
由來非地獻.亦復豈天相
誰將萬象影.幻此千幅悵
悠然會真意.何以堪俗况
曲闌供小立.雙眸縱遐放
空濛辨畛畦.平漫分趣尚
外則盡諸物.內則了諸妄
何妨水涵空.勿使雲塞向
不須陋狹隘.更復事寬曠
湛此一寸虛.秘發千古藏
