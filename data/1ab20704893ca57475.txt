建國維藝祖.受命同有虞
除苛五閏後.返朴邃古初
滿盈持以道.德澤久不渝
平治二百年.中原忽榛蕪
定亂得高皇.如日升昏衢
執中嗣堂播.奕葉垂範模
破碎今已殘.敵人踵闚𨵦
危哉武休破.漢沔幾丘墟
成功頼諸將.三蜀仍覆盂
收藏問何時.官已迫征輸
開倉儲百穀.爲我供軍須
閉關且堅守.民力庶少蘇
