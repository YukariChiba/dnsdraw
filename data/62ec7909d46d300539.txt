太平寺壁滄煙浦.亭勻剪得尋丈許
初驚洶洶欲掀天.熟視方方不踰矩
潛珍毓怪疑無數.又疑勇鬭鯨鵬聚
掩歛光芒不呈露.定在崩奔漩澓處
三江既入九派分.南江北江相與隣
中泠一滴渾不得.滔滔清徹岷山脈
故家門掩岷山雲.送江入海闚蓬灜
山遥海闊三萬里.一芥不浮長止止
六鰲不動風不摇.爛銀城闕明霞起
回頭觀此破屋壁.千濤萬浪尋無跡
鄉來有術只觀瀾.只今觀畫寧無術
