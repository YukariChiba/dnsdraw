橫雲初抹漆.爛漫南紀黑
不見九華峰.如與親友隔
憶當秋景明.九老對几席
何曾閉篷窗.卧聽寒雨滴
不食貴池魚.喜尋昭明宅
筆硯鼠行塵.芝菌生銅鬲
思成佳句夢.貽我錦數尺
屬者浪吞舟.風雹更附益
老翁哭婦兒.相將難再得
存亡如日月.薄蝕行道失
流俗暗本源.謂神吐其食
神理儻有私.丘禱久以默
