自無太史慈.孰對孫伯符
羣舒有餘地.周郎或知予
既推道南宅.以濕謾相濡
本擬馳中原.掃滅鄴中都
天乎許貢客.一箭失壯軀
黽勉付後事.張昭乃其奴
赤壁之火攻.僅可保全吳
公瑾復不長.伯業益荒蕪
至今春草生.高墳在姑蘇
傳言尚相點.經行倍踟躕
異代歲月速.誰爲我非夫
酹酒起英爽.白楊鳴赤烏
荆州或已分.曹劉竟稱孤
堂堂破虜冢.歸命誠足俘
