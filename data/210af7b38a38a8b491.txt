遥瞻南嶂深復深.雙崖與天藏太陰
青鞋濟勝不能懶.踏破積雪窮崎嶔
空中朽樹抱孤篠.無竅蒼壁生橫林
孤禽三叫危石裂.欲返未返神蕭森
磴迴忽然何處所.當面煙如翠蛟舞
石門泄風無晝夜.古木截道藏雷雨
丹丘赤城去幾許.下視人間足塵土
放身天地不自知.導以龍蛇翼熊虎
山中異事記今晨.杖藜得道孫與陳
