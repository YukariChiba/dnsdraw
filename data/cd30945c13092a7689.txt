蠡湖擘破亨衢開.山川鍾作魁奇材
九關叫後入雲岫.六陰卷出登蓬萊
著庭萬卷了汗竹.粉闈胡事被先幞
非徒五馬人生榮.正要急流剛扷足
章貢二水分西東.江右九郡斯爲雄
亭橫塵外眇四海.臺插天表森孤峯
三百里水見沙磧.一十八灘如劍脊
醉讀題詠呼坡翁.此是太守風月窟
又聞獷俗多驚湍.况有蠆尾鄰諸蠻
付之重寄憂亦大.此是太守思慮關
代木詩廢友道缺.道山幸有詩送別
一言愛助當何如.思慮先之後風月
