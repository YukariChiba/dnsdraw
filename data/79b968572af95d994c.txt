北門望瀛關.一葦初莫渡
儒宮連案几.會合豈非數
蟬鳴幾何時.庭菊下白露
念當慰佳節.觴酌美無度
不然坐歲晚.流景急飛兔
區區人一馬.官舍勤早暮
經時枉見贈.彌月不能賦
竹齋行茗粥.寂莫當屢赴
此君安可得.霜雪不改故
詩如戰交地.高處要先據
牛羹君放飯.轑鼎吾亦飫
顧慚詠伐檀.無補餐已素
還家便却埽.況乃無戶屨
