我讀醉翁思潁詩.恨不六翮西南飛
頖宮朅來濱潁水.潁水雖同非潁尾
羨君匹馬秋風前.吏隱去作南昌仙
霜威凛凛肅普天.環湖瀟灑皆當年
時豐鐃鼓如寒蟬.想見絲緍上釣船
太白還光醉翁死.鄰家仍無隱君子
山高水深誰與知.只恐未樂君先悲
朱方豪士森戈矛.青雲蹭蹬猶督郵.不如黄雞白酒相與醉即休
