西風吹繁暑.夜氣初宜秋
所居稍虛豁.得以消我憂
獨眠堂中央.一榻無衾裯
開軒敞南北.涼飈入翛翛
是日七月七.三星已西流
殘雲不成雨.縹緲當空浮
雲行忽中斷.月彩爛不收
影落庭樹間.枝葉如雕鎪
草根有小蟲.微吟作啾啾
豈復厭喧聒.更覺窗戶幽
我欲終今夕.飛蚊不相謀
喧我復齧我.驅去嗟無由
但當我自屏.豈與汝輩仇
閉門歸下帷.蝶夢尋莊周
