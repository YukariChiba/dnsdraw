郡政今良吏.門風古縉紳.萬年唐社稷.一個哭麻人.
憤烈身先死.敷揚氣益貞.天乎資大寶.泰矣見忠臣.
得罪鐘多故.投荒豈是迍.玉寒方重澀.松古更青皴.
鵬甯唯白.龍多豈止荀.道孤梳有雪.恩重淚盈巾.
喻蜀須憑草.成周必仗仁.三峰宵旰切.萬里渥恩新.
賦鵩言無累.依劉德有鄰.風期仁祖帽.鼠訝史雲塵.
禪叟知何幸.玄談有宿因.雙溪逢陸海.荊渚遇平津.
落日愁聞笛.何人為吐茵.生徒希匠化.寰海仰經綸.
疾愈蟬聲老.年豐雨滴頻.劉虯師弟子.時喜一相親.
