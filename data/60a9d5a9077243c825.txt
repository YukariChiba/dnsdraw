聽寒更.聞遠雁.半夜蕭娘深院.扃繡戶.下珠簾.
人語靜.香閨冷.紅幕半垂清影.雲雨態.蕙蘭心.
今夜期.來日別.相對只堪愁絕.偎粉面.撚瑤簪.
銀箭落.霜華薄.牆外曉雞咿喔.聽付屬.惡情悰.
燭熒煌.香旖旎.閑放一堆鴛被.慵就寢.獨無憀.
不會得.這心力.判了依前還憶.空自怨.奈伊何.
掌中珠.心上氣.愛惜豈將容易.花下月.枕前人.
交頸語.合歡身.便同比目金鱗.連繡枕.臥紅茵.
對秋深.離恨苦.數夜滿庭風雨.凝想坐.斂愁眉.
紅窗靜.畫簾垂.魂消地角天涯.和淚聽.斷腸窺.
求君心.風韻別.渾似一團煙月.歌皓齒.舞紅籌.
能婉媚.解嬌羞.王孫忍不攀留.惟我恨.未綢繆.
