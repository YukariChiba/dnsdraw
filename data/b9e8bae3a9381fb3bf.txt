朝納櫺上光.千帙亂抽翻
夜挑窗下明.一字究本源
舊師蚤傳習.新友晚聞見
隣里疎聚頭.江海勤會面
勿愛好鳥羽.勿玩芳樹林
書亦且置之.獨自觀此心
茫茫未生前.寂寂已死後
萬變隨雲浮.朗月住中彀
何物粲陳列.所從定何時
孔顔雖去遠.聞道命如絲
白屋無怨難.朱門不驕易
每留先人樸.不忝素士志
鴈蕩裊長麓.南北峙兩門
委和被多稼.永祚延餘昆
紅綠脩岸容.冰雪浄空界
蕙轉蘭亦回.誰賦書房外
