半生類猿狙.褁以周公服
炙手安敢近.唾面未爲辱
天公亦解事.縱之走林谷
長年飽烟霞.形影自相逐
晚從我公遊.在側愧珠玉
公居廊廟間.排難不枚卜
挺然國蓍龜.盛事紀湘竹
愛閑能幾時.天道七日復
吾儕三折肱.顧步敢求速
願公膏澤流.長保薪十束
負暄撫稚子.一飯倘能續
胡椒縱可營.安用八百斛
