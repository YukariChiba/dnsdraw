平生剛直心.真率類狂絞
居首富兒門.肉食亦不飽
北堂老髮垂.喜懼我心攪
瘦妻首飛蓬.敢謂美而佼
婦姑宵不寐.清餓常至卯
幸頼親友人.饋送亦稍稍
崔嵬華子岡.秀嶺橫參昴
木桃芘菟竹.歲永樛枝撓
千年採掇餘.曾近麻姑爪
喧喧聲利區.獻酬呈獪狡
分甘及衡門.古心君獨拗
作詩報嘉惠.質野言非巧
