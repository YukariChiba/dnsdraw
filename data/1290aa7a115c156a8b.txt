句曲之山.有居其顛
誰氏之子.象帝之先
啟迪後人.淑修其身
守靜而篤.是爲葆真
在昔元符.作室其下
經始勿亟.以遺來者
我應受之.嗣紹厥緒
我儀圖之.繕此棟宇
考彼宮宇.因心而友
不日成之.克相其後
廼益其名.曰維萬寧
書以揭之.用妥明靈
道大無方.體用有常
以德則帝.以業而王
坐進此道.與道無極
神之聽之.洽此萬國
