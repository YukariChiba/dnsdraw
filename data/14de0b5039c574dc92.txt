苒苒庭下槐.蒼蒼山中檜
臭味久矣殊.榮枯莫相待
胡爲寓形生.曾不異風概
擢幹初無根.交陰忽成籟
死生詣膠漆.幼壯姿姿態
本同非不佳.末異終恐害
吾意造化巧.淫樂爲狡獪
玩此三公才.比之女蘿輩
不然世俗薄.苟合耻剛介
妄彼特立姿.樂附柔弱類
誰能極物理.且以嘲大塊
陶冶如吾言.庸庸亦何怪
