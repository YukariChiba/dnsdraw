曆想為官日.無如刺史時.歡娛接賓客.飽暖及妻兒.
自到東都後.安閒更得宜.分司勝刺史.致仕勝分司.
何況園林下.欣然得朗之.仰名同舊識.為樂即新知.
有雪先相訪.無花不作期.鬥醲幹釀酒.誇妙細吟詩.
裏巷千來往.都門五別離.岐分兩回首.書到一開眉.
葉落槐亭院.冰生竹閣池.雀羅誰問訊.鶴氅罷追隨.
身與心俱病.容將力共衰.老來多健忘.唯不忘相思.
