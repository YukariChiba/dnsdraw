幕蒼天.席大地.睡去不知人世事
覺來榻上總埃塵.口不能言睡中義
古今萬事晝夜同.萬八千年祇一寐
榮辱事.真夢裏.黄粱一枕邯鄲市
北窗謾說晉朝臣.周公不見吾衰矣
日高丈五閉柴門.不知身世華胥氏
不氈不被老希夷.山上白雲霞流水
得失事.真夢裏.鹿蕉翻覆終成戲
人言夜半息如雷.我縱行行還美睡
