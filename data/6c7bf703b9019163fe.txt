朝光如飛猶尚可.暮更如箭不容臥
犍爲穿城更漏頻.一一皆從枕邊過
一夕凡幾更.一更凡幾聲
青春枉向鏡中老.白髮虛從愁裏生
曾窺帝里東鄰女.自比桃花鏡中許
一朝嫁得征戌兒.荷戈千里防秋去
去時只作旦暮期.別後生死俱不知
風驚粉色入蟬鬢.愁送鏡花潛墮枝
前年因出長安陌.見一女人頭雪白
日中扶杖憇樹陰.髣髴形容認相識
向予吁嗟還獨語.曾與君家鄰舍住
當時妾嫁與征人.幾向牆頭誚夫主
花開葉洛何推遷.屈指數當三十年
眉頭薤葉同枯葉.琴上朱弦成斷弦
嫁時寶鏡依然在.鵲影菱花滿光彩
夢裏長嗟離別多.愁中不覺顏容改
歎息人生能幾何.喜君顏貌未蹉跎
因君下馬重相顧.請奏青門腸斷歌
