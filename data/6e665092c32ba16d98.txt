日出野曠明.肅然訪道生
杳渺湖外去.散誕雲邊行
秋高天宇浄.脫葉飛縱橫
乘風度林嶺.轉覺衣屨輕
時聞縹緲間.微飚傳鶴聲
知與仙家近.逸思泠然清
須臾轉幽谷.紫府芝田平
仙童走脚報.松子來門迎
接袂語且笑.所歡非欲情
丹臉人未老.道貌天已成
開筵羅玉粒.盤餐饈紫英
綢繆似交舊.灑落懷抱傾
薄暮忍云去.徘徊倚山楹
欲有重尋約.還憂變高名
