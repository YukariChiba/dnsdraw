孫君出宛陵.梅詩獨不喜
祝黄世通家.於此更訾毀
暇日扣我門.相與求正始
敢述過庭聞.用告二三子
節拍貴詳緩.言語戒浮靡
無因內金盤.遂厭古罍洗
無惑變徵聲.雅樂成逆耳
譬如學書人.牽率宗二米
一觀繇羲帖.棄走却千里
九方相神駿.肯與驪黄齒
紛紛稗官說.而昧洙泗理
世事難具陳.豈必在文士
不鼓無成虧.吾欲師昭氏
