漢武帝.初喪李夫人.夫人病時不肯別.死後留得生前恩.
君恩不盡念未已.甘泉殿裏令寫真.丹青畫出竟何益.
九華帳深夜悄悄.反魂香降夫人魂.夫人之魂在何許.
去何速兮來何遲.是耶非耶兩不知.翠蛾仿佛平生貌.
背燈隔帳不得語.安用暫來還見違.傷心不獨漢武帝.
又不見泰陵一掬淚.馬嵬坡下念楊妃.
縱令妍姿豔質化為土.此恨長在無銷期.
生亦惑.死亦惑.尤物惑人忘不得.
人非木石皆有情.不如不遇傾城色.
