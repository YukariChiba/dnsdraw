杏山高高壓羣山.山靈發秀生鳳鸞
便應鶱騰梧桐表.胡爲回翔枳棘閒
誰知異物非凡翼.志在遠大須培植
固非燕雀所能知.正恐鴻鵠亦未識
去年桂子香中晴.五綵颺下民歡迎
雝雝仁氣才鼓盪.今春已趣雲霄程
清水一壺留矮屋.順風萬里送行色
內將攬輝儀周行.外將和鳴福萬國
老夫耄矣阻攀行.一詩寄意無他腸
願言雙旌導前路.飛致鳳花開處是桐鄉
