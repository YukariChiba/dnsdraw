我持玄圭與蒼璧.以暗投人渠不識
城南窮巷有佳人.不索賓郎常晏食
赤銅茗椀雨斑斑.銀粟翻光解破顔
上有龍文下棋局.探囊贈君諾已宿
此物已是元豐春.先皇聖功調玉燭
晁子胸中開典禮.平生自期莘與渭
故用澆君磊隗胸.莫令鬢毛雪相似
曲几團蒲聽煮湯.煎成車聲繞羊腸
雞蘇胡麻留渴羌.不應亂我官焙香
肥如瓠壺鼻雷吼.幸君飲此勿飲酒
