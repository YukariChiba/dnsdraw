善泅不如穩乘舟.善騎不如謹持轡
妙於服食不如寡欲.工於揣摩不如省事
在天有命誰得逃.在我無求直差易
散人家風脫糾纏.烟蓑雨笠全其天
蒓絲老盡歸不得.但坐長饑須俸錢
此身不堪阿堵役.寜待秋風始投檄
山林聊復取熊掌.仕宦真當棄雞肋
錦城小憩不淹遲.即是輕舠下硤時
那用更爲麟閣夢.從今正有鹿門期
