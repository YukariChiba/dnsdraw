饑腸慕羶腥.如渇待拾汁
雖窮爪掌勞.不助唇吻濕
屬厭能幾何.忍復貴難得
三犧良可哀.一割倘未急
貪夫恣糜爛.梁稻委鵝鴨
鸞刀久紛綸.餘胾猶在羃
寧思百畝間.功大等黔赤
翻令雜雞豚.就死不見白
置食爲三嘆.起坐或忘幘
若人妙箴規.隱惻鬼神泣
由儀見古風.未使斯文缺
藥石知良醫.樂餌止過客
仁言可紳書.善應知響集
