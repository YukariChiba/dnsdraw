叢石浮水中.峻隄缺復連
往往爲深潭.波流自回環
秋山未搖落.碧樹皆參天
仰觀積水痕.仍在高樹巔
里人半巢居.出入隨烏鳶
令尹亦菜色.市樓寂無烟
皇天不純命.百姓何震愆
苦云耕織廢.租税尚未蠲
赤子向漂蕩.所存皆偶然
雖知負官輸.未忍更棄捐
奈何唐堯世.復見昏墊年
何以救汝饑.朝廷急憂邊
