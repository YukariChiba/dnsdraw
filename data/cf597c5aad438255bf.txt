昔年北兵滸黄渡.官軍一萬丫巖駐
巖前十里無人煙.焉知今日重生聚
老翁殷勤指長孫.生時開慶方改元
今年裹頭明年娶.感荷太平天子恩
傳聞鼎湖龍又逝.空餘弓劍留人世
天上唯多三數公.社稷蒼生誰早計
老翁憂時色枯槁.羸卧巖前分犢草
京師來往千萬人.欲問明時知者少
嗣皇繼聖生神靈.西陲何事猶徵兵
襄樊未復郢又急.正陽新築淮未平
吾儕紅額今有幾.青袍白馬紛紛是
巖前鬼燐陰雨青.老翁說著心膽驚
願君努力扶休明.翁也菁羹橡飯安餘生
