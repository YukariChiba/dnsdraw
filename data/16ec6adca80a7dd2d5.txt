退之高文仰東岱.籍湜傳盟其足賴
固知法嗣要龍象.先生端是毗陵派
方駕曹劉蓋餘力.壓倒元白聊一快
向來班門收衆材.賓履費公珠幾琲
三熏會有堪此事.群犬未免驚所怪
但知樓仰百尺顛.豈覺波涵千頃外
南州短簿令公喜.巍峩峩冠陸離佩
有如若士那可無.筆勢已超聲律界
相將問道留十日.滿座真成折床會
清詩忽復墮華牋.要使握瑜誇等輩
