飛烏啞啞鳴.未倦投深枝
如何三年仕.束带事韉羈
丈夫志有在.豈爲日再炊
事業不足道.空成楚冠縻
有時屏朱墨.靜坐欲無爲
不復顧目前.屠沽鬭群兒
食焉不能怠.况有尸素譏
風俗幸朴茂.不與驕侈期
撫摩雅無術.一稔適登時
吏議尚見貸.茲懷敢萌欺
一日事必葺.九仞功易隳
垂滿得佳友.天憐愚頓姿
