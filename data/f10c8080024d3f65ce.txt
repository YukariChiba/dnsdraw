東風入顛毛.非復故時綠
生涯蠹蟫裏.術智謾蛇足
晚作芸香游.頗復窺叢目
乾坤開清明.物色洗瞻矚
謬當匠石寄.楹桷翰夏屋
追隨金閨彥.懷抱鄒律燠
新詩閒模寫.勇若驅妾僕
千秋赤壁後.英爽得瑜肅
朝來牆頭花.皖皖弄膏沐
歸期莽難求.不啻襥被宿
端成心賞違.誰念客當速
聽取提壺聲.勿負慇懃趣
