建旟撫方面.簪筆登雲衢
除書無虚日.念子何躊躇
滿堂羅經史.問字無停車
平明戶外屨.接迹叩所需
定坐爲詳說.從周述唐虞
執經退食罷.貝梵頗卷舒
破魔無堅壘.解髻皆明珠
危絃寡知音.寂寞空居諸
成詩遠相寄.尺鯉來東吳
收之巾十襲.永好不可渝
開緘歎奇决.已作東歸圖
閉蕃着空舍.誰辨公車書
