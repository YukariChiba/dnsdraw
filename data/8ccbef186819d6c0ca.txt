別君二十載.坐失兩鬢青
吾道雖艱難.斯文終典刑
屢作退飛鷁.羞看乾死螢
一落戎馬間.五見霜葉零
夜談空說劍.春夢猶橫經
新科復舊貫.童子方乞靈
須煩凌雲手.去作入蜀星
蒼苔高眹室.古柏文翁庭
初聞編簡香.稍覺鋒鏑腥
岷峨有雛鳳.梧竹養修翎
嗚呼應嶰律.飛舞集虞廷
吾儕便歸老.亦足慰餘齡
