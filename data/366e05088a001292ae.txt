似陰還似晴.好風弄輕柔
土膏春犂滑.竹深鳴禽幽
農家頗瀟灑.氵虢氵虢氵清泉流
蹇余入茅簷.解带爲小留
荆釵三兩婦.競將機杼投
吹爐問官人.肯喫村茶不
羣兒窗下讀.千字文蒙求
余因拊其背.勸汝早休休
泓穎纔識面.白盡年少頭
耕食而鑿飲.胡不安箕裘
迺翁聽我言.急把書卷收
遣兒出門去.一人騎一牛
