春潮不到石城脚.十丈樓船淺沙閣
楚天衮入秦淮流.白日黄塵亦冥漠
胡兒走馬沙上歸.青兕豪豬載氈橐
旌旗不動弓矢閑.百金硨磲作瓔珞
龍盤虎踞天地靜.稽首清明可終託
當時被髮飲此水.鐵騎如山照秋郭
鳥驚獸駭人莫知.天欲以血洗伊洛
三山砥礪水濯磨.萬夫相望在鵰鶚
東風兩鬢今蕭蕭.何當以此叩寥廓
