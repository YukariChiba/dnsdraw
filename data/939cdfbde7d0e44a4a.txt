混沌本無象.末路多是非.達士志寥廓.所在能忘機.
耕鑿時未至.還山聊采薇.虎豹對我蹲.鸑鷟旁我飛.
仙人空中來.謂我勿複歸.格澤為君駕.虹蜺為君衣.
西遊昆侖墟.可與世人違.
秋氣肅天地.太行高崔嵬.猿狖清夜吟.其聲一何哀.
寂寞掩圭蓽.夢寐游蓬萊.琪樹遠亭亭.玉堂雲中開.
洪崖吹簫管.玉女飄颻來.雨師既先後.道路無纖埃.
鄙哉楚襄王.獨好陽雲台.
