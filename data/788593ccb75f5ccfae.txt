生别萬里餘.會面終有期
死别不轉眸.一朝千古非
白日光在天.玄陰閟泉扉
盈盈閨中秀.土化成枯骴
冠笄共甘苦.謂見素髪垂
那知死生變.不待桑蔭移
室有病時菌.篋有嫁時衣
了了眼中事.閑粧静容儀
垂楊手曾折.爲我當春稀
迅流無迴波.落英無還枝
空房閴無迹.新墳草離離
傷心北門道.同來不同歸
