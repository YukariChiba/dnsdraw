欲知奇品冠坤珍.須觀乳面齧甌脣
湯深不散方驗真.側瓶飛瀑垂巖紳
色香味觸未離塵.清意元自超空輪
靈臺賡唱格力勻.皎如冰蘂夾霜筠
高詞險韻愁鬼神.雄辨逸藻回冬春
天教飛步出凡倫.窺闖天巧終不真
閩山蒼翠倚高旻.地靈氣淑儲芳津
從來霑溉浩無垠.修貢先期還更新
諸公才具足致身.況復感會方逢辰
邇英講讀優儒臣.玉甌珍賜從中宸
自憐衰鬢真陳人.欲覓漁舟向水濵
