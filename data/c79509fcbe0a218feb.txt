使君終宴先歸休.菱盤藻带妨移舟
湖邊何處月已到.觀音堂下寒光浮
鼎來談笑托新興.沉沉萬籟乾坤幽
雲端飛翼弄清靄.波間戲鬛吹輕漚
凉飈襲塵了無迹.似動不動蒹葭洲
却觀落日倚欄處.天東縹緲横高樓
不須要月共形影.吾曺兹焉成獻酬
单衣盈露坐忘返.亦忘佳客相與留
始知人世惡塵土.生平今夕方中秋
昨宵蓮社二三子.借問賞心如此不
