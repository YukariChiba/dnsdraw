彼吳之宮兮江之郍涯.複道盤兮當高且斜
波搖疏兮霧濛箔.菡萏國兮鴛鴦家
鸞之簫兮蛟之瑟.駢筠參差兮界絲密
讌曲房兮上初日.月落星稀兮歌酣未畢
越山叢叢兮越溪疾.美人雄劒兮相先後出
火姑蘇兮沼長洲.此宮之麗人兮留乎不留
霜氛重兮孤榜曉.遠樹扶蘇兮愁煙悄眇
欲摭愁煙兮問故基.又恐愁煙兮推白鳥
