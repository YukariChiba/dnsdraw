謝公爲時出.四海正仰渠
雅志在東山.本末固不渝
苻堅百萬師.一掃談笑餘
今公抱長策.豈止安石徒
平生獨往願.結亭山一隅
躋扳上修竹.已自勝巾車
舉手謝世人.不與汝同途
出佐明天子.意欲無強胡
行當復中原.即日還舊都
豈容思昔隱.更作深山居
小人病無能.悮入承明廬
朝夕投劾歸.爲公先掃除
