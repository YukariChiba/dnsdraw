暮春天氣和.登嶺望層城.朝日懸清景.巍峨宮殿明.
聖君常臨朝.達士複懸衡.道近無艮足.歸來臥山楹.
靈階曝仙書.深室煉金英.春岩松柏秀.晨路鶤雞鳴.
羽化既有言.無然悲不成.
中歲尚微道.始知將穀神.抗策還南山.水木自相親.
深林開一道.青嶂成四鄰.平明去采薇.日入行刈薪.
雲歸萬壑暗.雪罷千崖春.始看玄鳥來.已見瑤華新.
寄言搴芳者.無乃後時人.
蔔築青岩裏.雲蘿四垂陰.虛室若無人.喬木自成林.
時有清風至.側聞樵采音.鳳凰鳴南岡.望望隔層岑.
既言山路遠.複道溪流深.偓佺空中游.虯龍水間吟.
何當見輕翼.為我達遠心.
