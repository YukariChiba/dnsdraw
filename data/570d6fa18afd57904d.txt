人知醜婦醜.不知醜婦妍
醜婦安乎醜.婦德或可全
荆釵與布裙.常坐紡織邊
妍婦巧於人.玉貌長娟娟
嫵媚及依阿.萬態隨方圓
醜者妍之實.妍者醜之端
醜者妍之德.妍者醜之賊
人皆惡其醜.我以醜爲則
人皆愛其妍.我以妍爲惑
丁寧醜婦人.莫效妍婦顰
欲保醜婦德.莫學妍婦色
人鑑不可欺.妍醜自明白
