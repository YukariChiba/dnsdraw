仲尼治道師.今古誰造閫
公與由也果.有得非二本
爲政貴無倦.聖語要自反
吾宗宰仁和.條教仰瓴建
吟對千挺竹.日課五升飯
膠擾付冰解.隠幽莫形遯
器資銅百鍊.心地蘭九畹
人絕懸魚續.自詭割鷄偃
秉心寧作輟.提耳悟頑諼
豈伊不可耐.據以爲益損
譬如歲豐凶.良農守穮蔉
功名自民庸.君子計歲晚
