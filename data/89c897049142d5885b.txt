何人遺公石屏風.上有水墨希微蹤
不畫長林與巨植.獨畫峨嵋山西雪嶺上萬歲不老之孤松
崖崩澗絕可望不可到.孤烟落日相溟濛
含風偃蹇得真態.刻畫始信天有工
我恐畢宏韋偃死葬虢山下.骨可朽爛心難窮
神機巧思無所發.化爲烟霏淪石中
古來畫師非俗士.摹寫物像略與詩人同
願公作詩慰不遇.無使二子含憤泣幽宮
