雄文峙華嵩.高詞燦星斗
孝思古人齊.名出當時右
少小懷經綸.志氣頗自負
束带入柏臺.極力排姦醜
讒言如青蠅.正立無所苟
貶官宰陽山.萬里困奔走
松竹羅縣齋.黄卷不離手
地偏難蠻風.吏民歸化誘
至今數百年.流俗獨淳厚
山川發清奇.與公俱不朽
我來拜遺像.肴蔬薦芳酒
指石哦公詩.一洗胸中垢
