買香馬頭西.跂望富池口
我帆廟下卸.祇費一炊久
匆匆索冠裳.堇堇辦牲酒
所取薦蠲潔.不必須富厚
精魄我爲悚.勇節公則有
出門聞風聲.萬竅一呼吼
林摧巨木折.江驅雪山走
繫纜下窗坐.齋心念神佑
鄰舟瞢冒去.膽碎面黧黝
非今羞供留.例亦罹釁咎
交神不用卜.遲速示可否
噬將捨舟楫.望望終稽首
