近世考吏師.誰如李荆州
斯人不可作.伊洛青松丘
江上逢故客.揚名談舊遊
蚤被北海薦.不向龍門羞
三年州從事.利刀無全牛
毁譽豈無人.春夢空悠悠
乃知雲臺棟.當向華岱求
潢汙一尺水.豈能縱呑舟
老夫卧山野.自将麋鹿儔
雖云相見晚.笑語欣相投
曠不入州府.何由接綢繆
江南二月春.坐想潁水流
適當及瓜代.哂笑豈不優
它年青雲路.六翮固已修
嵩杪有髙士.爲記南山幽
