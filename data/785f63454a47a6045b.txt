碧海漾仙洲.驪珠外無寶.一岳倚青冥.群山盡如草.
君侯聖朝瑞.動只關玄造.誰雲倚天劍.含霜在懷抱.
誰雲青雲險.門前是平道.洪民亦何幸.裏巷清如掃.
至化無經綸.至神無祝禱.即應炳文柄.孤平去浩浩.
即應調鼎味.比屋堪封保.野人慕正化.來自海邊島.
經傳髻裏珠.詩學池中藻.閉門十餘載.庭杉共枯槁.
今朝投至鑒.得不傾肝腦.斯文如未精.歸山更探討.
