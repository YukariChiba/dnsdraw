趙茂寫我真.今朝喜重見
相望十五載.容貌盡更變
恰如逢故人.省認向時面
自憐歲月去.亟若弦上箭
其間憂與病.往往幾歷遍
寒暑外侵薄.思慮內縈纏
幻形類草木.熟能永葱蒨
髮幸纔半白.登臨未衷倦
逍遥溪復壑.安穩寢并膳
十年每一畫.能用幾何絹
會看烏帽下.滿垂銀色線
莫嫌老易來.身健儘堪羨
頼有難畫者.炎天飛雪片
浩劫且長存.那隨時序轉
