天風厲兮山木黄.歲晼晚兮又早霜
虎號崖兮石飛下.山中人兮孰虞
予造軔兮挾輈.紛不可兮此淹留
靈曄兮遄邁.趣駕兮遠遊
予高馳兮雨濡蓋.予揭淺兮水漸珮
橫四方兮未極.泥盎盎兮予車以敗
望夫君兮天東南.江復山兮斯路巉
恍欲遇兮忽不見.奄晝晦兮雲曇曇
前馬兮無路.稅駕兮無所
誰與共兮芳馨.獨蒼茫兮愁苦
