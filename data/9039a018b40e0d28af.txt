江東野老羹蓴絲.弗羨肉山酒爲池
啖我故人吏未歸.脚靴手板方苦饑
豈無盤飧置璧圭.我乏是物君非宜
近聞示病作居士.不似齊州稱主司
歲惡無乃饞所爲.自是不當食肉糜
書來中有七字詩.問訊勞苦開人眉
墨丸不減官隃麋.著書寂寞來孔時
我曹老矣善自持.莫擬狂瘦勝癡肥
他鄉異縣久別離.明月千里長相思
