夜雨喧旅枕.曉徑深春泥
奔流自山來.轉眼忽渺瀰
微生抱羈蹇.老病凌欹危
青山岌當前.客意恍若遺
空崖倚天立.怪石從雲垂
雲間笙簫聲.隱約天風吹
斯人已仙去.孤蹤邈何之
釣石屹中流.誰來把綸絲
一水繞山麓.淺碧涵漣漪
長年抗塵容.照水羞華髭
羡門不可遇.惜哉吾巳衰
人生不學仙.萬冢空纍纍
于今豈未可.撫事聊歔欷
