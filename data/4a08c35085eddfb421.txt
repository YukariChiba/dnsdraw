牡丹酴醾送春歸.南風亦復吹戎葵
青女不瘦芙蓉肌.雪中山茶火爭輝
此開彼落相背馳.安得坐隅皆見之
劍南老人來解衣.好手不免如徐熙
蕭然四幅十二枝.規模一出衆史卑
妙處天授非人爲.右軍字畫少陵詩
後來縱好難並馳.傳觀左右識者誰
愛畫入骨吾一癡.惜哉不獲坡谷題
何妨擾擾俗眼疑.秀野前後花成帷.按圖求之君自知
