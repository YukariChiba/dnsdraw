我無飛仙術.御氣周八極
寸步常依人.艱哉萬里役
自行劍關南.大道平如席
日高徐駕車.薄暮亦兩驛
及兹山愈遠.原野若加闢
茂樹冬不凋.寒花晚猶拆
昔我卜遠遊.至蜀龜輒食
弛裝有定處.嗚呼豈人力
頗傳岷山下.清淑無癘疫
士風尚豪舉.意氣喜遠客
薪米家可求.借書亦易得
思吳雖不忘.所願少休息
吾聞右達人.雅志在山澤
豈無及物心.但恨俗褊迫
攬德雖成留.引去常勇決
駭機滿人間.著脚無上策
