朝廷功名次.晉國在第一
受遺先皇帝.事與周召匹
丹青爛勳伐.終始最密勿
宗族宜甄庸.百世皆寵秋
公孫非遐胄.何乃尚淹屈
官名雖供奉.冗散真士卒
努力習文華.家貧傳清德
翰飛終不高.好事見心骨
人生繫逢遇.進退豈定律
古者如爾徒.萬戶自可必
今者如爾徒.富貴亦未失
主張有真宰.時態莽回聿
咄嗟元功世.頗復困蓬蓽
吁彼山野人.奚由自奮出
