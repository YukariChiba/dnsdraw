坐上著孟嘉.不問知小異
豈其眉睫殊.儻或偶相值
余生慕名流.得見忘履屣
雅聞東嘉州.儒服類洙泗
於今師友間.授受由原委
沈君蓋其徒.往往無不肄
嚮雖未云識.早已知名字
胡爲冠惠文.更復倉庫吏
人之不相知.擊磬與荷蕢
至其移怒時.水蟹或遭忌
人誰不君知.相與共愕眙
君方繫官曹.我乃赴幽事
別語縱可佳.離愁渺無地
