聽說小巾車.形模似竹輿
雙輪氈裹去.三壁帽開舒
僮矮行携硯.鬟嬌坐奉書
岢峩回徑處.轣車录度橋初
鶴引青莎軟.鶑看翠柳疎
袖爐香正噴.背榼酒多儲
過愛凉軒敞.停因燕館虛
直須教畫看.全似出塵居
緩駕終調鹿.忙牽莫命馿
只緣心蕩蕩.自到境如如
剩有真堪寫.時無憤可攄
尚慙銷粟帛.何事免繰鋤
命駟邀朋客.籠鵝謝里閭
屏星前日夢.不枉賦歸歟
