斵輪知讀書.解牛知養生
天下一致耳.冰泮無餘情
向來所筌蹄.俄已蜩甲輕
豈必吟澤畔.始爲當世清
魯堂殆庶幾.居然黜聪明
蠢蠢冠屨間.胸中妙難名
鼓鑄雖有自.竟脫模範成
詩翁既遷去.委蛻今韓城
閉門作龍蟄.端俟風雷驚
文史聊寄徑.與古将抗衡
何以識此心.標牓輝前楹
他年付卷舒.會見推善鳴
應憐劉季陵.寂寞初無聲
