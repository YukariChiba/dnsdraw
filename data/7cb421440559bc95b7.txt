墨頭萬蟲地上行.大鈞鉅冶之化生
反復生沒如車軫.直與歲月爲將迎
至人獨解諸物攖.鍊神含嚼太和精
不取造化相經營.三天八景遂飛昇
何郎少年毛骨清.天機純粹氣坦平
子有青簡當刊名.應知鍊修未易成
一世危脆無堅凝.外慕掩襲真氣零
朝花薄莫不能榮.琳官金書有丹經
胡不還魂游黄庭.何爲臨冢惋枯形.使予丹元童子驚
