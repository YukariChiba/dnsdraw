殿陰古杉高百尺.蒼弁虬髯森淀漆
林深化蝶粉光冷.威鳳飄颻感仙實
旁有聾僧喚不聞.囁囁枯吟如有失
或時兀坐何堆豗.或時手把古書帙
帙中明星不復記.案上吟篇已亡律
居山六月不知暑.地凉豔草生幽苾
茶竈泥崩古蘚黏.石盆仰地蓮花出
山童晝睡靠其旁.袴如盤絡不掩膝
僧今老矣無別懷.時夢響潭清汩汩
終當卜室居其偏.坐看蜿蜒舞清溢
