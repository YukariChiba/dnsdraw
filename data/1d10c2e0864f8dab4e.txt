誰知山中水.忽向舍外流
誰知門前路.已通溪中舟
窮蛇上竹枝.聚蚓登階陬
我家地勢高.四顧如湖滮
浮萍穿籬眼.斷葑過屋頭
官吏救市橋.停車當市樓
應念此中居.望不辯馬牛
危湍瀉天河.漫漫無汀洲
羣蛙正得時.日夜鳴不休
戢戢後池魚.隨波去難留
揚鬐雖自在.江上多網鉤
紛紜閭里兒.踴躍競學泅
吾慕孔宣父.有意乘桴浮
