萬物各美惡.一室有面背
去來故無恒.欣厭惟所會
有能悟茲理.何必著幽邃
後圃並山麓.脩竹積空翠
斧尋自何年.樊養特過計
陳根獨遭時.沃壤亦借勢
居然成獨清.可以掩衆媚
亭院起中𠘶.湖潦粲前際
於時吾豈敢.謂此天作對
新詩忽盛談.俗狀良內媿
子方及歸期.客復攪離思
尚當封殖之.去日如始至
