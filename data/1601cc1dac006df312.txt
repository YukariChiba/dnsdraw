夫子自逐客.尚能哀楚囚
奔馳二百里.徑來寬我憂
相逢知有得.道眼清不流
別來未一年.落盡驕氣浮
嗟我晚聞道.款啟如孫休
至言難久服.放心不自收
悟彼善知識.妙藥應所投
納之憂患場.磨以百日愁
冥頑雖難化.鎸發亦已周
平時種種心.次第去莫留
但餘無所還.永與夫子遊
此別何足道.大江東西州
畏蛇不下榻.睡足吾無求
便爲齊安民.何必歸故丘
