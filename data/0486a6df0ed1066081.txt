夔子城新築.長江便作壕
欲兼諸面敵.故起北樓高
即舊基仍峻.因時力不勞
青天纔咫尺.翠壁似週遭
近照東西瀼.遙分上下牢
百蠻歸指掌.三峽見秋毫
帝道方無外.皇威到不毛
三鉤閑夜鎖.八陣縱春邀
守土慚非稱.提兵亦繆叨
經營皆使指.備豫本戎韜
功乏爲山助.名加制勝褒
登臨欲吟咤.深愧杜陵豪
