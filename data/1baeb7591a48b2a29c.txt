泰階煌煌色已齊.祥飆爲掃蚩尤旗
幅員浩蕩春臺熙.不遣桴鼓驚鋤犂
羽林宿衛環三陲.居安却慮忘戰危
整暇自許忘其機.司馬八法律以規
蒐苗獼狩凜弗違.碧油有幢儼軍師
手持虎節談魚麗.閩關不以山與溪
歌舞七德宣皇威.有來視師省檄飛
將軍名已草木知.干戈俎豆睢陽時
已分勾當江南歸.流芳奕葉今孫枝.此行且賦從軍詩
時清未用歌采薇.天子有道守四夷
