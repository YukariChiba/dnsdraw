過峽水不清.渾濁甚他處
今朝喜得晴.看月莫猶豫
盡力掀篷開.浄着兩眼覷
月色更婀娜.炯然洗積慮
前磯水衝撞.傳若小灔澦
令人厭水程.惟祝江靈助
天地境界古.恨無槁梧據
餘樽就手瀝.適口乏啖茹
囁嚅味自佳.不須勞舉筯
醒去掩篷眼.零落故衾絮
呼天招仙游.同學列子御
儻轉北頭風.穏涉蕪湖去
