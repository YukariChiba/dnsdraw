子窮非一時.所歷固長久
自從太平時.以至戎馬後
今兹益窮甚.所至但縮手
遂令甑生塵.不止衿見肘
未能脱身去.且作避地走
金盤貯火齊.熟視不一取
溪船下濤江.亦未還南斗
固知松柏生.必不在培塿
見我嚴州城.世事嬾到口
念子抱奇才.有節空自守
簞瓢在陋巷.世亦如此不
乘離勿重言.寒甚且飲酒
