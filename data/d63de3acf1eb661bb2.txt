自予居狴犴.一室以自治
二年二大雨.地汙實成池
圄人爲我惻.畚土以築之
築之可二尺.宛然水中坻
初運朽壤來.臭穢恨莫追
掩鼻不可近.牛皂鷄于塒
須臾傳黑墳.千杵鳴參差
但見如坻平.糞土不復疑
乃知天下事.不在論鎡基
苟可掩耳目.臭腐誇神奇
世人所不辨.羊質而虎皮
大者莫不然.小者又何知
深居守我玄.默觀道推移
何時蟬蛻去.忽與濁世違
