南湖山人小戲劇.夜半鈞天聞拊擊
音節疏宕鳳起舞.至今筍簴遺樅業
君來訪古用此時.地老天荒何處覓
矻矻渡盡澗與岡.确犖徑微予趾棘
重華忽已三千載.鳳鳥一去無消息
石兮石兮奈爾何.搔首湖滣徒佇立
群仙拍手相勞苦.但知簸空吸寒碧
殷勤問翁今何如.方瞳炯炯映丹頰
頗記三生石上無.讀書雙趺雨苔澀
歸來舉似翁一笑.飛鴻踏雪那可憶
子其爲我謝群仙.不妨天遊復八極
袖中行記真畫圖.留向人間作奇特
