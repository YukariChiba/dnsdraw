老人寄東巖.蕭然四無鄰
八尺清冷泉.中有白髮人
婆娑弄明月.松間夜相賓
平生指庚壬.終老投此身
築室潁川市.西望長悲辛
故山比丘僧.繭足超峨岷
歸塗三千里.秋風入衣巾
北崦百步外.我夢一室新
速營三間堂.永奉兩足尊
我歸要有時.久遠與子親
悟老非凡僧.瓦礫化金銀
歸來味玄言.見日當自陳
