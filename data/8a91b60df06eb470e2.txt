始予既迂疏.城郭非所樂
聞吳富山水.思往頗計較
脱身東南来.見實與聞效
吳之山稜稜.吳水清不撓
豈無適之徑.以可泳以棹
而獨何爲然.反門自閑罩
念我西北州.數子吳莫較
正心醇無醨.粹行瑩不皰
遞言張聖賢.賡口唱弟孝
大非友宜當.實可師而傚
我愚不敢望.時以管覘豹
進如暗赴明.退必醜厭貌
自恥以别白.疾匝天地趠
坐思朝成痴.夢遇夜不覺
山水雖素喜.實不如誨教
嗚呼何時歸.作詩以自閙
