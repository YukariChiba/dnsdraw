有客號奚毒.西來自赤水
外負炎炎氣.內存溫粹美
當年楊天惠.夸大不絕齒
解后段氏子.即之殊可喜
却邪廼素心.調中古無比
世仰大醫王.民瘼咨朝市
二子願託身.赴湯任驅使
興憐維摩老.遣前護衰毀
病魔亟退舍.怡然得安壘
緬想蓄牛溲.陋哉子韓子
既非瞑眩劑.厥疾無瘳理
一念衛生恩.百拜額加子
