山中秋風寒刮席.忽憶無氈泮宮客
夜長螢火一燈孤.四壁蛩聲更幽寂
文人自古常獨清.强挽詩人同此盟
飯顆山頭報卓午.絳紗帳下聽三更
吾儕賦分本無二.老子新來添倦意
入山四旬未擬回.醉後行歌醒復醉
平生巖穴不作難.更願他人同此歡
廣文愛山儂等耳.雖有幽寂無儂閒
君不見晨招在館笑在列.楹杙昌苓競工拙
倦翁此事都不知.從今對酒看山嬉
