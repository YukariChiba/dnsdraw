新詩句句堪流傳.令人讀之神凜然
孟君已死不可見.如公筆力今無前
天生百穀養萬姓.暄潤稍闕功難全
江城秋旱望一溉.斯民窮極伊誰憐
滂沱忽澍三尺雨.稿苗厭厭藨緜緜
不知何以遽得此.有賢太守方承宣
焚香默禱辭未絕.精誠已格高高天
油雲垂布若可攬.沾濡車盖初言旋
西成指日多黍稌.頌歌未負賡豐年
豚蹄盂酒謝神貺.鼓腹一笑非予偏
