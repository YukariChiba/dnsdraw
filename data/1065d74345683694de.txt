去國重爲客.送君還復歸
天寒雨細光景促.且就東城寺中宿
寺當蒲坂望屋廬.日暮無由辨喬木
既已唯諾難自由.雖欲一日安可留
吾輩事勢不大殊.此際興味復何如.歸來愁坐獨嗟吁
畢竟豈如村野老.或爾富民城郭居
雨暘寒燠都不與.親戚滿眼身不孤
乃知平生走薄官.正似癡牛引重車
險夷繚絡不知止.祇得終年困道塗
