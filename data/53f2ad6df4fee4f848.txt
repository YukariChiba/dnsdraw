百川赴東海.如走萬國朝
橫岫列嵩岱.衆山失岧嶢
吾道豈不尊.凜然干雲霄
斯文有盟主.坐制狂瀾漂
天實相我公.高臥不知招
手持文章柄.爛若北斗標
末學病多歧.寢令世俗澆
申商日充塞.仁義愈寂寥
造物真有意.俾公以後凋
羣邪終放鄭.正始會聞韻
過也匪私祝.彼蒼自昭昭
後生方有託.未用憂簞瓢
