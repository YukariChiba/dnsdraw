蜀地雖遠天之涯.蜀人只隔一水巴
自從文翁建此學.此俗化爲齊魯家
泮林春風桑椹熟.集鼓坎坎聞晨撾
諸生堂奧分左右.相比以立如排衙
九牧之金充歲貢.搜出精礦遺其沙
卿雲褒武皆蜀秀.虎豹各自雄鬚牙
兩京得人廣數路.忍使丘中留子嗟
不然題名百許輩.無一顯者何謂耶
我亦典學老從事.試向坐中尋孟嘉
