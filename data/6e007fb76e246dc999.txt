吏部初學除陳言.學成理達無可刪
腐朽點化皆不凡.有如黄河出崑崙
魚龍萬怪隨濤奔.志氣剛偉充乾坤
灌溉所短誇雄渾.篇什性情禮義根
亦曰餘事期知文.弟子皇甫同光塵
師說豈不明淵源.首推燕許潤王綸
明堂郊廟嚴且尊.嗚呼古人弗妄云
研鉆百家窮典墳.兩賢纂組承華勛
演敷奇致開妙門.盪耀四海蘇頑昏
