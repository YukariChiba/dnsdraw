遠樹連沙靜.閑舟入浦遲.
簾垂群吏散.苔長訟庭閑.
去年曾折處.今日又垂條.
早知落處隨疏雨.悔得開時順暖風.
千家簾幕春空在.幾處樓臺月自明.
臘雪化為流水去.春風吹出好山來.
昔日聲塵喧洛下.近年詩句滿江南.
匝地人家憑檻見.遠山秋色捲簾看.永州法華寺高軒.
蟾宮空手下.澤國更誰來.
水國二親應探榜.龍門三月又傷春.
仙鳥卻回空說夢.清朝未達自嫌身.
失意從他桃李春.嵩陽經過歇行塵.
雲僧不見城中事.問是今年第幾人.
因逢日者教重應.忍被雲僧勸卻歸.賓于應舉.
