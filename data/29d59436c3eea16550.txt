隠者委所逢.在物無不足
山林與城市.語道歸一轂
詩人論巨細.此指尚局束
頗知區區者.自屏忍所欲
孰識古之人.超然遺耳目
豈於喧與靜.趣舍有偏獨
命亭今何爲.似乃畏驚俗
至意不標揭.小名聊自屬
夏風簷楹寒.冬雪窗戶燠
春樊亂梅柳.秋徑深松菊
壺觴日笑傲.裙屣相追逐
此樂已難言.持琴作新曲
