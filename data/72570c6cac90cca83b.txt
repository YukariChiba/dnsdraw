號艣下滄江.避風大雷口
天與水糢糊.不復知地厚
誰家上江船.狂追雪山走
孤村無十室.旅飯困三韭
黄蘆麋鹿場.此地廣千肘
得禽多文章.肯顧魚貫柳
莽蒼天物悲.彫弓故在手
鹿鳴猶念羣.雉媒竟賣友
商人萬斛船.掛席上牛斗
橫笛倚柁樓.波深蒼龍吼
失水不能神.伐葭作城守
欲寄大雷書.往問長干婦
何當楫迎汝.秦淮綠如酒
