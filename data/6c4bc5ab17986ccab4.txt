我不如老農.占地畝一鍾
東作雖有時.力耕在茲冬
張燈觀夜織.高枕聽晨舂
時時喚鄰里.旨蓄亦可供
我不如老圃.父子日相從
一鉏萬事足.不求定遠封
春泥剪綠韭.秋雨畦青菘
放筯有餘味.豈不烹噞喁
乃者半年病.清鏡滿衰容
塵生一䩫屐.壁倚一枝筇
惟有呻吟聲.和合床下蛩
青燈照兀兀.布衲聊自縫
