金盤厭飫五侯鯖.玉壺澆潑郎官清
長安市上醉不起.左右明妝奪目精
結交賢豪多杜陵.桃李成蹊卧落英
黄綬今爲白下令.蒼顔只使故人驚
督郵小吏皆趨版.陽春白雪分吞聲
楊君青雲貴公子.歎嗟簿領困書生
贈我新詩甚高妙.淚斑枯笛月邊橫
文章不直一杯水.老矣忍與時人爭
江城歌舞聊得醉.但願數有美酒傾
莫要朱金纏縛我.陸沈世上貴無名
