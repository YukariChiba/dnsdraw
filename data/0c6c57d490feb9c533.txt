南行幾萬里.親舊書亦缺
誰知傾蓋交.乃勝白頭節
去國日已遠.凄涼瘴煙窟
未著絕交書.已嘆交遊絕
門前空雀羅.巷語紛鴃舌
怪君一事無.訪我此窮髪
自憐甑生塵.每愧羹屢頡
何以爲子娛.江水清可啜
男兒重志氣.勿使變窮達
寧甘一瓢樂.恥爲五斗折
火急數相聚.回頭君欲別
一榻當再懸.重來爲君設
