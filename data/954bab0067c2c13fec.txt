民生各異俗.王制論不詭
惟兹封州郡.山之一谷爾
麥秋無青黄.霜冬有紅紫
嗜好既殊尚.言語亦相牴
問之彼不通.告我此勿理
駭去如鹿麋.團聚若蛇虺
已而忽超然.天下同一理
嶺南自嶺南.勿用嶺北比
况自江山情.雅故均鄰里
暮夜松桂間.受月如受水
根根抱虚明.葉葉萬塵洗
先生一杯酒.月到酒尊底
畫以寄吾鄉.吾鄉祗如此
