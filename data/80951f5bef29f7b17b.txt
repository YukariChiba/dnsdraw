繩床不解雙足頑.藜杖易厭前庭慳
茱萸顆小梅孕白.玳瑁文皺苔移斑
一鐙左計坐北牖.萬騎縱獵思南山
便呼滕六雨好雪.風捲平郊無賸葉
鞚飛轉旋疾於鷹.箭勁弓鳴獸旁截
芳醪鮮肉娛賓友.撾鼓掁絃催舞袖
橫行未絕五原邊.不死終歸三輔右
望南再拜稱君壽.愚臣豈解酬恩厚
古來相際必風雲.今日名王宜有後
