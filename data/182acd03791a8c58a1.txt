君不如屈大夫.夕餐但秋菊
又不如顔平原.未晝且食粥
雖知舌本欠滋味.頗覺和氣實其腹
癡人要盈餘.椒有八百斛
錢有一百屋.鼎俎涴腥膻
杯盤眩紅綠.四方採珍異
亦未極所欲.寧知下箸處.但有一飽足
坐償姓命債.百死有未贖
何如野僧飯.晚菜下脱粟
撞鐘撃鼓坐高堂.童奴唱飯來相續
竹間新筍大如椽.樹頭老耳肥於肉
亦不見蟹躁擾.亦不見牛觳觫
石郎愛惜韭萍虀.晉侯睥睨熊蹯熟
以此相重輕.於君未爲福
