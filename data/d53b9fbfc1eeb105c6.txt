積雪困桃李.春心誰爲容
淮光釀山色.先作歸意濃
我亦倦游者.君恩繫疏慵
欲留耿介士.伴我衰遲蹤
吏課升斗積.崎嶇等鉛舂
那將露電身.坐待收千鍾
結髮空百戰.市人看先封
誰能搔白首.抱關望夕烽
子意諒已成.我言寧復從
恨無乖崖老.一洗芥蒂胸
我田荆溪上.伏臘亦粗供
懷哉江南路.會作林下逢
