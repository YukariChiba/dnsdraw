薄酒終勝飲茶.醜婦不是無家
醇醪養牛等刀鋸.深山大澤生龍蛇
秦時東陵千戶食.何如青門五色瓜
傳呼鼓吹擁部曲.何如春雨一池蛙
性剛太傅促和藥.何如羊裘釣煙沙
綺席象牀琱玉枕.重門夜鼓不停撾
何如一身無四壁.滿船明月卧蘆花
吾聞食人之肉.可隨以鞭朴之戮
乘人之車.可加以鈇鉞之誅
不如薄酒醉眠牛背上.醜婦自能搔背痒
