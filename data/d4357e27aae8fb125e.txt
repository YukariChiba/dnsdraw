黄侯閱世如傳郵.自言何預風馬牛
草經不下天祿閣.詩入雞林海上州
兼陳九鼎燦玉鉉.並綴五冕森珠旒
後來傀磊有張子.姓名並向紫府收
青春一篇更奇麗.勢到屈宋何秋秋
洮州石貴雙趙璧.漢水鴨頭如此色
贈酬不鄙亦及我.刻畫無鹽譽傾國
月團聊試金井漪.排遣滯思無立錐
乘風良自興不淺.愁報孟侯無好詩
