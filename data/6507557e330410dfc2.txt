莫說江南行路長.山蒼蒼兮水茫茫
莫問長沙城遠近.洞庭湖口是瀟湘
去時先上岳陽城.夜宿巴陵探陰晴
泛洞庭時四五更.出湖口處曈曨明
平生聞說潭與衡.今來吏隠駐箳篂
四時所見皆所經.湖青草兮廟黄陵
眼看君山別洞庭.笑談却作江南行
巴陵渡口轉船頭.一帆風過岳陽樓
行盡江山到真州.畫船旗鼓入揚州
