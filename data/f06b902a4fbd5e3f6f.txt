此君如佳士.得一不爲少
如何彌崗巒.十里青未了
泉源湛山椒.紅亭藏縹緲
奔流瀉萬丈.穿林下縈繞
居僧惜泉出.少借作溪沼
冰霜濺沫亂.琴筑仙音杳
水竹自莫逆.獨厭逋客擾
我亦願結交.禅房寄深窈
門前石盆潭.奩鏡澄不撓
寺後仙人壁.崚嶒插雲表
卜遊已經年.此志幸不夭
菟裘在何許.清境吾将老
