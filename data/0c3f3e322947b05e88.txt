謝公含雅量.世運屬艱難
況復情所鍾.感概萃中年
正頼絲與竹.陶寫有餘歡
嘗恐兒輩覺.坐令高趣闌
獨携縹緲人.來上東西山
放懷事物外.徙倚弄雲泉
一旦功業成.管蔡復流言
慷慨桓野王.哀歌和清彈
挽鬚起流涕.始知使君賢
意長日月促.卧病已辛酸
慟哭西州門.往駕那復還
空餘行樂處.古木昏蒼煙
