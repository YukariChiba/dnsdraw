斗杓酒携井絡墟.月蓂四莢隨盈除
絪縕和氣掬宇宙.葱鬰瑞靄充門閭
門閭自是相家舊.許國勳閥今渠渠
公侯骨相奇表在.佛祖心諦羣疑袪
長材不憚剸煩劇.入贊樞庭還題輿
聲猷業履藹中外.使節榮畀東南如
三湘來領阜通計.九郡咸企澄清車
民言此地公蘧廬.當饋注想寧應徐
姓名行啟金甌書.公府入即潭潭居
方壺蓬島有壽域.安用九轉刀圭餘
