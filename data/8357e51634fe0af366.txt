士之以道義相從.豈計其功.而况乎公
當其任紬繹唐事之寄.所以極簡編之從容
亦既上成書于邇英.而公猶得以三百年之鑑.信其遺風
則是一紀之淹.乃所以就百世之功
石渠蘭臺.片言帝聰.考槃弗爲.皦然初終.尤以見公之于元豐
蓋盡其魏闕之心.而裕陵之于溫國.未嘗不知其畎畝之忠也
此帖之存.公心天通
詆斥之誣.吁嗟麟窮
