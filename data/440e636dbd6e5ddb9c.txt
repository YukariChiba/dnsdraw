涼風飄嘉樹.日夜減芳華
下有感秋婦.攀條苦悲嗟
我本幽閑女.結髮事豪家
豪家多婢僕.門內頗驕奢
良人近封候.出入鳴玉珂
自從富貴來.恩薄讒言多
冢婦獨守禮.羣妾互奇衺
但信言有玷.不察心無瑕
容光未銷歇.歡愛忽蹉跎
何意掌上玉.化爲眼中砂
盈盈一尺水.浩浩千丈河
勿言小大異.隨分有風波
閨房猶復爾.邦國當如何
