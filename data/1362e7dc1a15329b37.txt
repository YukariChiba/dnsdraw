繚繞府西面.潺湲池北頭.鑿開明月峽.決破白蘋洲.
清淺漪瀾急.夤緣浦嶼幽.直沖行徑斷.平入臥齋流.
石疊青棱玉.波翻白片鷗.噴時千點雨.澄處一泓油.
絕境應難別.同心豈易求.少逢人愛玩.多是我淹留.
夾岸鋪長簟.當軒泊小舟.枕前看鶴浴.床下見魚遊.
洞戶斜開扇.疏簾半上鉤.紫浮萍泛泛.碧亞竹修修.
讀罷書仍展.棋終局未收.午茶能散睡.卯酒善銷愁.
簷雨晚初霽.窗風涼欲休.誰能伴老尹.時複一閒遊.
