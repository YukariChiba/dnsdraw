無住著.老禪魔
歡喜少.惡性多
三毒花中結苦果.蒺蔾園裡養蜂窠
說調普賢賣白象.呼喚兒童填黄河
戲弄南山老虎.踏翻北海滄波
洗盡佛祖冤.法戰罷干戈
五千文字拭抹布.一會靈山糞掃籮
謾將無義語.唱起闡提歌
調古不堪聽.聲極透巖阿
能妙轉.絕捫摩
六用機中抽線.電光影裏攛梭
織成無縫襖.綉出沒底靴
三臺舞罷呵呵笑.笑倒多年黑老婆
