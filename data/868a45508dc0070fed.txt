鱗鱗負郭田.漸次郊原口
其中得清曠.貴結林泉友
一溪東南來.瀲灧翠波走
清響動靈粹.寒光生戶牖
峨峨雙劍峰.隠隠插牛斗
疏雲互明晦.嵐翠相妍醜
恍疑座中客.即是關中叟
爲歌紫芝曲.更擊秦人缶
窅然忘得喪.形骸與天偶
君懷康濟術.休光動林藪
得非仁知樂.夙分已天有
捉鼻固未免.安能混真守
日暮車馬徒.橋橫莫回首
