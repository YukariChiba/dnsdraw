隱之刺五羊.歸嚢香一斤
恕投湖亭水.內子無飯薫
欲草廉吏傳.恨無班馬文
此風一凋落.披靡如絲紛
前身是香嚴.宿習今尚勤
爐烟凝室炷.印篆緘雕紋
嗜香猶有癖.於世已如雲
况今花木妍.香風度微芬
節物豈不佳.老況難強欣
太常齋日多.十飯九不葷
唯有鼻孔香.時於静中聞
未知劉季和.何如荀令君
且當置是事.一笑同氤氲
