斫水蘄斷流.捻鹽寧療渴
區區守荒學.籠鳥眩樊遏
向來麋鹿姿.祇可樵牧活
始其事誦數.魄似窮鬼奪
文字取憎疾.見謂蜩螗聒
回首輩行人.班劍或朝謁
方嗟沈带減.正坐河魚孽
分無青雲上.但有枯策閲
峩峩指頂地.羣口免騷屑
醪敷兒爲供.蜜脾手親割
敝帚非世用.槁梧取己說
非君莫逆者.此懷誰與說
反求每日誑.百行收一節
西來傾藁冊.又滿三百葉
暮年了無得.付子鏡中雪
