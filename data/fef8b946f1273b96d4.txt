婉婉江記室.故廬在西陵
疇昔文雅地.何年鐘梵興
越江下朝海.門前紺波騰
蒼茫夢筆事.誰似畫橋稱
世道久蒙昧.至人絕勾繩
名存誰有實.身往復奚憑
萬生着動靜.其初匪云應
紛然競其趣.自知遠真乘
上人學智者.髙談信能承
知以妙爲勝.新題敞相仍
色相不足誇.是境方清澄
行期授記誨.爲我比然燈
