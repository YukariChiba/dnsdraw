禮娶嗣明德.同牢夙所欽.況蒙生死契.豈顧蓬蒿心.
雁幣任野薄.恩愛緣義深.同聲若鼓瑟.合韻似鳴琴.
將迓空未立.就贅意難任.皎月托言誓.滄波信浮沉.
荊台理晨轍.巫渚疑宵襟.憫憫百慮起.回回萬恨深.
候更促徒侶.先曉徹夜禽.燈彩凝寒風.蟬思噪密林.
留念同心帶.贈遠芙蓉簪.撫懷極投漆.感物重黃金.
分鸞豈遐阻.別劍念相尋.倘甘蓬戶賤.願俟故山岑.
