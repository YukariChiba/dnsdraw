平生苦愛閒.多病復便靜
每爲林下遊.忽若醉而醒
茲山昔曾登.當暑毛骨冷
碧霄環珮聲.古木旌幢影
五峰如高人.一一各秀穎
俗駕難久留.佇立但俄頃
別來三十載.往往夢清境
從公得再來.共此春日永
憑高愜幽思.即事發深省
然燈戰枯棋.臨水瀹新茗
興闌下山去.妙處心已領
曉雨濕籃輿.衝泥度前嶺
