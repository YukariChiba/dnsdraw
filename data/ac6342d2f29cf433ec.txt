莊侯四海習鑿齒.鸞栖一枝亦聊爾
沸鑊那尋袁處州.獨跨羸驂度徽水
羊腸路繞十八坡.危磴天懸三十里
捫參歷井不復休.一握去天真有此
軍符夜下星火急.吏習文書日填委
青山倥傯未可厭.方外周旋人有幾
坐看雲生拄頰間.便恐詩成横槊裏
萬壑千巖入句來.天遣江山助奇偉
我昔經行五嶺頭.芙蓉峰高天正秋
凄音怨曲不成調.細雨寒烟空復愁
曉得新詩驚欲倒.句似當年山色好
一生忍淚泣秋風.可笑區區郊與島
