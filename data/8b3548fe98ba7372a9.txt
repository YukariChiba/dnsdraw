浄几寒窗日.翛然萬慮忘
詩筒忽到手.花信已催籹
茅舍斜斜彴.冰溪短短牆
仙膚下姑射.嬌額映昭陽
崔竹翻新畫.龍涎出古香
有金攢蘂細.無綠認條長
慰薦騷人寂.挑撩酒態狂
雪遊空泛剡.蘭佩枉沉湘
隔屋吹生麝.盈枝縱夜光
詎能煩驛使.聊自占年芳
渡盡鴻飛影.迎開柳带黄
繁華收拾後.結子又先嘗
