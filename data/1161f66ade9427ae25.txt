我遊三茅山.月下丹光麗
夢駕翠蜺車.涼雲擁金袂
兩耳波浪透.廣漠不可際
猶記摶扶揺.乘風曾問帝
今秋遊匡廬.身有飛舉勢
淩虚裹白雲.白雲鎮相衛
毛髪極森竦.草木露華綴
飛泉湧潮響.真可滌昏滯
向來句曲行.有遇抑何鋭
豈知凡骨癯.不能於彼蛻
西風催此遊.破我夢浮世
衣襟被月香.蒼巖折丹桂
