病夫倦拘鬱.遐賞寄重閣
大火欲西流.髙林已搖落
海旁土氣淺.風雨易回薄
數日多狂飇.餘暑亦濳卻
千山在天際.清氣遙可託
平生樂烟霞.幽步誰與約
緬懷機雲輩.襟靈信夷廓
草草蹈危機.千載尚可啄
吾知非世用.白首甘寂寞
攝令亦偶然.何能求民瘼
勾釘盡誅斂.下筆良多怍
不如陳太丘.行歸老丘壑
