平生邁往氣.醖造次公狂
才高簿書縛.貌和無歎傷
君看此風味.自是萬夫望
利害方焚如.唾笑皆清涼
潁皋舊廬在.頃稻連畝桑
時以笏拄頰.阻隔如澗岡
少陵功名念.看鏡毛髪蒼
長哦和秋雨.旁林更聞螿
人生行樂耳.萬事付一觴
淮南謫天厨.大言忘巽牀
吾儕本疏拙.閲世忘否臧
願言置此喙.無咎持括囊
桂賢供火浴.龜虚得刳腸
一蓑煙雨蝸兩角.我耕南畝君開荒
