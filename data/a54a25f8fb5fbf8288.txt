鵬飛鯤化未即逍遙游.龍章鳳姿終作廣陵散
湓浦鑪邊督數錢.故人陸沉心可見
氣與神兵上斗牛.詩如晴雪濯江漢
把詠公詩闔且開.旁無知音面牆歎
我今廢書迷簿領.魚蠹筆鋒蛛網硯
六年國子無寸功.猶得江南萬家縣
客來欲語誰與同.令人熟寐觸屏風
竊食仰愧冥冥鴻.少年所期如夢中
江頭酒賤樽屢空.南山有田歲不逢
相思夜半涕無從.千金公亦費屠龍
