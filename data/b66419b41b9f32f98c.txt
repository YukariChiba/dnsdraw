花缺傷難綴.鶯喧奈細聽.惜春春已晚.珍重草青青.
堤柳自綿綿.幽人無恨牽.只憂詩病發.莫寄校書箋.
燕語曾來客.花催欲別人.莫愁春又過.看著又新春.
身外都無事.山中久避喧.破巢看乳燕.留果待啼猿.
詩家通籍美.工部與司勳.高賈雖難敵.微官偶勝君.
努力省前非.人生上壽稀.青雲無直道.暗室有危機.
燕拙營巢苦.魚貪觸網驚.豈緣身外事.亦似我勞形.
