朋儕久拘檢.偶此陟翠微
凌波渡野航.踏雲扣小扉
林霜變紋纈.抝月湛珠璣
古寺半莓苔.空堂盡蛜蝛
持鉢乞朝暮.殘僧猶未歸
清歌振冥杳.善響聲轉希
倦餘枕木榻.慮靜鷗不飛
我亦嘿不語.趺坐觀天機
幽芳艷巖菊.暝色漏晴暉
趁行戲拍肩.扶醉爭牽衣
鄧林蔭千里.飛栖偶相依
無人識幽趣.再鼓黄金徽
