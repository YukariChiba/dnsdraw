詩人貴筆精.如射得矢同
有筆仍工書.如矢入彀中
先從鼠乞鬚.次論腰到蜂
平生竹林交.未數阮仲容
住逢蔡邕書.三日清我胸
還臨晉賢帖.明眼搏赤熊
規摹到晚唐.戰手驚揚風
興來欲捉筆.趯若螽在蛩
夢想諸葛誠.腰錢走江東
霜氣侵短褐.十日守兔蹤
故人知我鄉.孤峰禿玉融
遣到管城子.令補麟趾終
驕豪始入手.廩如控奸雄
竊擬專賞罰.爵之中書公
何以報嘉恵.古壽碑色空
字方蘭亭逸.墨比頭陀濃
君家閲古脚.今日聊會逢
更待黑蚍蜉.滿紙昏花濛
