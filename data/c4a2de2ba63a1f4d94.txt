建溪有靈草.能蛻詩人骨
除草開三徑.爲君碾玄月
滿甌泛春風.詩味生牙舌
平斗量珠玉.以救風雅渴
定知胸中有.璀璨非外物
執虎探虎穴.斬蛟入蛟室
破鏡掛西南.夜闌清興發
危言諸公上.殊勝弄翰墨
成仁冒鼎鑊.聞已歸諫列
收汝救月弓.蛙腹當坼裂
開雲照四海.黄道行堯日
閉門斲車輪.出門同軌轍
