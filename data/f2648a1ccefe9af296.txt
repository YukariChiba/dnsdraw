黄門昔萬機.下士勤握沐
今已與世疏.雅志追沂浴
丹田有宿火.如比陽來復
轆轤自轉水.離坎俱實腹
謫居使事乏.惟喜薪水足
時濯西風塵.一寓歸鴻目
勿驚髀肉少.衣褐真懷玉
明鏡雖無垢.新苗良待沃
雨餘餐巖岫.露重膏松竹
更觀雲入山.心與境同熟
珍重耆城言.妙解何須讀
潔香非外求.清凈常返矚
物初信可游.儻來非所卜
益師莊叟言.養生貴緣督
