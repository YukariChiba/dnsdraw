湖光蕩綠春拍塞.百雉之東纔咫尺
五步一亭十步榭.軒窗處處臨水闢
露濃晝淑花溜紅.煙嫩堤平草連碧
俯窺萍罅魚上下.仰聽木杪禽格磔
拂拭塵埃讀祖碑.摩挲峰竅憐盧石
中年懷抱多感慨.東西跳丸駒過隙
山林鐘鼎同一盡.可笑世網甘形役
甕邊吏部真得計.右酒左蟹船中拍
明朝風雨那可料.且對湖山醉今夕
沙鷗許我再尋盟.從此時携杖頭百
