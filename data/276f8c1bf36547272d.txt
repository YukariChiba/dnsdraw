奕奕輕車至.清晨朝未央.未央在霄極.中路視咸陽.
委曲漢京近.周回秦塞長.日華動涇渭.天翠合岐梁.
五丈旌旗色.百層枌橑光.東連歸馬地.南指鬥雞場.
晴壑照金戺.秋雲含璧璫.由余窺霸國.蕭相奉興王.
功役隱不見.頌聲存複揚.權宜珍構絕.聖作寶圖昌.
在德期巢燧.居安法禹湯.塚卿才順美.多士賦成章.
價重三台俊.名超百郡良.焉知掖垣下.陳力自迷方.
