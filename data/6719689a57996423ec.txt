征君昔嘉遁.抗跡遺俗塵.了心悟有物.乘化遊無垠.
道喪曆千載.複存潁陽真.上虞佳山水.晚歲耽隱淪.
內史既解綬.支公亦相親.儒道匪遠理.意勝聊自欣.
洄沿南溪夕.流浪東山春.石壁踐丹景.金潭冒綠蘋.
探煉備海嶠.賞心寓情人.奈何靈仙骨.鍬翮瑤池津.
寥寥虛白宇.夙創招提因.家風緬多尚.玄德謝無鄰.
謬陪金門彥.矯跡侍紫宸.皇恩竟已矣.遺烈庶不泯.
