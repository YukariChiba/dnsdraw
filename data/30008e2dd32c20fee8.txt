濯錦江心一漚發.清漲四溟波浪闊
引得風流小玉歸.無限龍魚遭攪聒
紫羅帳裏明月珠.把作栗蒲撩亂榝
一方孤迥峭巍巍.十字縱橫活鱍鱍
我昔墮渠齏甕中.倔強依前淹不殺
而今寰宇幸清平.誰道岷峨在天末
昨夜西風撼太虛.石牛驚走泥牛喝
一吸滄溟徹底乾.憍梵鉢提長吐舌
大悲千眼擘不開.無言童子空忉怛
炷香爲壽阿僧祇.紹興五年八月八
