朔風夜號空.于隅幾枝木
深山自春色.芳草不凋綠
朋來得進遊.招提藏翠麓
新酒赤如丹.竹萌肥勝肉
一醉出門去.缺月掛修竹
歸路沙溪淺.危橋濺寒玉
夜過渭濱居.門庭應不俗
對座寂無言.泉聲如擊築
宗明更可人.相邀勤秉燭
開緘得捷音.豺狼俱面北
迴櫂今可矣.賞心嗟未足
西去有奇巖.祥雲覆華屋
箕踞列千人.未充空洞腹
更約林宗俱.來伴白雲宿
