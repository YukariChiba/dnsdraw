男兒多負心.女心良易知
琴音和且諧.何以得淫思
文君慕相如.慇懃夜于飛
不惜鷫鸘裘.愁成遠山眉
茂陵獨何事.爲顰效東施
興言念疇昔.卿紅怳如璣
彈作白頭吟.深心寫琴詩
郎聽弦上聲.妾志終不移
清商感人情.兩意亦以非
文君獲所願.相如悟沈迷
寧能已消渴.琴臺遂同歸
妾欲理絲桐.絲桐亮以悲
謂言無終極.當非長別離
