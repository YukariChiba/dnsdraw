昔與乃翁相遇年.始知有子生且賢
爾來雙幹已爭秀.屹屹欲上參高天
昨朝較蓺偶不售.他日奏賦聞甘泉
方今廟堂喜人物.收拾萬彙歸陶甄
褭蹄麟趾終一出.輝映左右無餘妍
肯學孟生誇得意.一日走遍春風前
嗟余投老隠巖谷.形若槁木心灰然
扁舟追子僅千里.彷彿夜夢遙相傳
西湖風物行歲晏.歸賦梅花趁臘先
