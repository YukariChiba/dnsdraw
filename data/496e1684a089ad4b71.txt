青黄固非瞽者事.五色亦解盲人目
皆知鬼瞰高人家.爭欲相夸造華屋
吾門今已似參元.更喜吹簫有名叔
樞蓬牖甕編此居.憎視紛華如桎梏
凝塵滿席一爐香.不以色界爲可欲
自非純白不受垢.脱洗安能異流俗
我方草草排數椽.隨分鷦鷯一枝足
簷前但許風月到.門外不妨松竹綠
其他世幻何足云.自古賢人在巖谷
