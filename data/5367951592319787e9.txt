停棹即階除.空明一鏡如
飛毫僵庶可.吐句走靈舒
閙裏自靜好.公餘相起居
愛君情款密.裨我事迂疏
念念民租少.言言郡計虛
入林難即鹿.竭澤恐無魚
立政諳平實.行符審疾徐
亟牛且雞汁.服驥偶鹽車
斟酌黄流瓚.流連翠織裾
務滋桃李種.首事草茅鋤
願却辛毗子.同商雋永書
溪山萬寶藏.穹壤一蘧廬
吟吻饞供茗.官庖貴買蔬
塵勞資洗濯.技癢互爬梳
生活侵韓賈.襟期聽耳餘
雪舟如興盡.共此復誰歟
