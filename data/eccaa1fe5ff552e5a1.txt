前日西行別翰林.爲我開尊飲之酒
高冠滿坐皆賢豪.談笑喧呼時各有
自慙流落疏游陪.十載江湖成浪走
主人名重聞四夷.典冊高文推大手
發揮六藝無遺精.考黜百家如拉朽
顧我昏冥聞道晚.代謝春秋四十九
當年擊節傚金注.此日强顔同木偶
事功未省成尺寸.廩祿惟思校升斗
會須歸去老東陂.鼓腹含飴逐堯叟
