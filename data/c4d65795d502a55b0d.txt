白日向西沒.黃河復東流
人生足著地.寧免四方遊
我行無返顧.祝子勿回頭
當須向前去.何用起離憂
但恐無廣路.平地作山丘
令我車與馬.欲疾反停留
蜀客多積貨.邊人易封侯
男兒戀家鄉.歡樂爲仇讐
丁寧相勸勉.苦口幸無尤
對面無相成.不如豺虎儔
彼遠不寄書.此寒莫寄裘
與君俱絕跡.兩念無因由
