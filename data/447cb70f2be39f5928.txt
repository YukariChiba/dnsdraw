xx將澤國.淜騰迎淮甸.東江輸大江.別流從此縣.
仙尉俯勝境.輕橈恣遊衍.自公暇有餘.微尚得所願.
拈引間翰墨.風流盡歡宴.稍移井邑閑.始悅登眺便.
遙岫逢應接.連塘乍回轉.劃然氣象分.萬頃行可見.
波中峰一點.雲際帆千片.浩歎無端涯.孰知蘊虛變.
往遊信不厭.畢景方未還.蘭x煙靄裏.延緣蒲稗間.
勢隨風潮遠.心與xx閑.回見出浦月.雄光射東關.
悠然蓬壺事.xxx衰顏.安得傲吏隱.彌年寓茲山.
