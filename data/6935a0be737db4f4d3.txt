憶昔游京華.自言生羽翼.懷書訪知己.末路空相識.
許國不成名.還家有慚色.托身從畎畝.浪跡初自得.
雨澤感天時.耕耘忘帝力.同人洛陽至.問我睢水北.
遂爾款津涯.淨然見胸臆.高談懸物象.逸韻投翰墨.
別岸迥無垠.海鶴鳴不息.梁城多古意.攜手共淒惻.
懷賢想鄒枚.登高思荊棘.世情惡疵賤.之子憐孤直.
酬贈感並深.離憂豈終極.
