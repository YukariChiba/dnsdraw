洞庭木葉下.衡陽鴻雁飛
放舟河之水.歲暮以爲期
豈曰無徑路.大直固逶迤
波平弭桂棹.風清捲蘭旗
紫蟹間丹鯉.霜蓴兼露葵
醉歌搴杜若.還以寄相思
不厭道里遠.所嗟時序移
會登崑崙丘.遂索玄珠遺
以茲鼓枻去.瞠若不可追
乃知體道人.涉世自有宜
入獸不亂羣.安肯陋九夷
如何錄錄者.反笑抱關爲
