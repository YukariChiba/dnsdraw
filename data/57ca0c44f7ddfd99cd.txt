二年食貧兒女煎.大寒客居衣裏穿
閉門窮巷氣不屈.誰問過午無炊烟
腹中萬卷自得飽.冷熱不假世人憐
思歸一日止舊隠.牆垣荆棘荒三椽
青山不肯埋妙器.幅巾却作康廬仙
今年再渡江北船.旋買走馬趨日邊
即今日月九天上.陛下旰食思求賢
結交老蒼半臺閣.亨衢插翼看翩翩
朱顔誰無起家念.壯志輸君先著鞭
我今憔悴類蟠木.斧斤不到終天年
病身無用聊自惜.對榻猶堪雨夜眠
