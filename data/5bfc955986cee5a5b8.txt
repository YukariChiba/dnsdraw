陽臺後會杳無期.碧樹煙深玉漏遲.
半夜香風滿庭月.花前空賦別離詩.
相思無路莫相思.風裏花開只片時.
惆悵金閨卻歸去.曉鶯啼斷綠楊枝.
一紙華箋灑碧雲.餘香猶在墨猶新.空添滿目淒涼事.
紅閨更有堪愁處.窗上蟲絲幾上塵.
惆悵佳期一夢中.武陵春色盡成空.欲知離別偏堪恨.
雙輪暫與王孫駐.明日西馳又向東.
