君不見王君羽化脫秦厄.故山至今名落翮
又不見烏程野鶴投氅毛.佞臣稱瑞民斯勞
何如奉林控鶴登青霄.傷然委羽登山椒
青衣出入洞方杳.紫氣氤氳風尚飄
令君頗似丁令威.鶴馭久去雙鳬歸
山川良是人民非.一新琳宮還舊規
黄山父老歌循良.誦君詩句游雲房
更將山石比堅操.百碎猶能徹骨方
