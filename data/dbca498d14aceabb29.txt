洞口天容黯.靈宮暫潔齋
中宵輕霢霂.向晚捲雲霾
巖削蒼璆璧.峰攢碧玉釵
水花紛迸峽.石乳溜垂崖
噴浪遲歸舫.穿濤急去𥱼
布飛千丈直.屏立半空排
木任巖藤束.花從澗草埋
高猿枝裊裊.幽鳥韻喈喈
亭午烟光冷.深春風色飁
便疑塵世隔.直與洞仙偕
意得詩偏好.情閒樂可涯
寄言軒冕客.名利莫裝懷
