人言乍見易得好.以我觀君久更佳
古來善友晏平仲.顧沮孔子胡爲哉
不如寒拾兩相遇.撫掌吃吃笑口開
雖然是中有機事.笑人惡念自墮邪
不如見惡亦弗笑.惻然憫悟自嘆嗟
醉翁四十早自號.君年五十銜始題
好翁地位君須到.除拜甚稱何歉懷
他銜敘爵此敘齒.稱位不以官高低
他年同入隠逸傳.何須羊馬卧青苔
