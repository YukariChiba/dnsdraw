我昔游東吳.曾過南山寺
一識山中人.知是黄龍子
超然精悍姿.曉日出塵滓
坐令平生懷.未吐心已死
别來今十載.歲月乃如此
近聞歸南都.老色更豐美
遥知君見時.機妙乳生水
道眼真鵝王.揀辨不容擬
應怪納飯師.趕逐倒脱履
萬象爭驚吁.虚空笑啓齒
却歸下板頭.破衲蒙凍耳
他日重相逢.煩君再指似
