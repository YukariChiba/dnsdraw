帝念梓州民.年年戰仗頻
山川無草木.烽火沒煙塵
政亂皆因亂.安人必藉仁
皇天開白日.殷鼎輟誠臣
一日離君側.千官送渭濱
酒傾紅琥珀.馬控白騏驎
渥澤番番降.壺漿處處陳
旌幢山色濕.邛僰鳥啼新
帟幕還名儉.良醫始姓秦
軍雄城似岳.地變物含春
白必侵雙鬢.清應誡四鄰
吾皇重命相.更合是何人
