問子瞻.何江湖.乃心魏闕君豈無
胡爲放浪檢束外.日與隠者相招呼
籃輿往往從以孥.靈運石壁無此娛
窮深極險興未已.豈復更憚梯登紆
過客休誇衡與廬.天下此景君勿孤
欲將文字寫物象.當截無限春江蒲
登高能賦屬大夫.遊覽未厭嗟已晡
安得世上有絕筆.盡取君詩妝在圖
此身之外何贏餘.成然而寐其覺蘧
請看湖上人名逋.此子形相誰解摹
