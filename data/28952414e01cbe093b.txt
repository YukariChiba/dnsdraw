今年一雪恰一月.天工弄巧寒饕餮
朔風吹碎洞庭浪.細結瑶花遍銀闕
倚杖測試三尺强.平陸皓皓失凹凸
梅梢模糊裹寒香.鳥影伶俜棲凍葉
有客約上城南樓.膏吾車兮俄復輟
呼兒反關袁安巷.小窗風味寒於鐵
未須金帳斟羊羔.薄酒也能春兩頰
三杯五杯亦徑醉.曲肱一枕香雲絕
夢裏騎馿過灞橋.記得新詩醒時說
