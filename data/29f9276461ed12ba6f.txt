齋心已三日.筋骨如煙輕.腰下佩金獸.手中持火鈴.
幽塘四百里.中有日月精.連亙三十六.各各為玉京.
自非心至誠.必被神物烹.顧余慕大道.不能惜微生.
遂招放曠侶.同作幽憂行.其門才函丈.初若盤薄硎.
洞氣黑昳ft.苔發紅鬇鬡.試足值坎窞.低頭避崢嶸.
攀緣不知倦.怪異焉敢驚.匍匐一百步.稍稍策可橫.
忽然白蝙蝠.來撲松炬明.人語散澒洞.石響高玲玎.
腳底龍蛇氣.頭上波濤聲.有時若服匿.偪仄如見繃.
俄爾造平淡.豁然逢光晶.金堂似鐫出.玉座如琢成.
前有方丈沼.凝碧融人睛.雲漿湛不動.璚露涵而馨.
漱之恐減算.酌之必延齡.愁為三官責.不敢攜一bl.
昔雲夏后氏.于此藏真經.刻之以紫琳.秘之以丹瓊.
期之以萬祀.守之以百靈.焉得彼丈人.竊之不加刑.
石匱一以出.左神俄不扃.禹書既雲得.吳國由是傾.
蘚縫才半尺.中有怪物腥.欲去既嚄唶.將回又伶俜.
卻遵舊時道.半日出杳冥.屨泥惹石髓.衣濕沾雲英.
玄籙乏仙骨.青文無絳名.雖然入陰宮.不得朝上清.
對彼神仙窟.自厭濁俗形.卻憎造物者.遣我騎文星.
