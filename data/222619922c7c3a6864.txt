陽春三月天氣新.湖中麗人花照春
滿船羅綺載花酒.燕歌趙舞留行雲
五月湖中採蓮女.笑隔荷花共人語
靚粧玉面映波光.細袖輕裙受風舉
芙蓉秋曉傳清香.西施初洗勻新粧
中秋月魄兩相照.玉壺皎潔無纖芒
嚴冬凜凜霜雪天.銀山玉樹相鉤連
薄雪遠草相掩映.似無似有虛無間
百年人事有盡處.四時景物無窮年
