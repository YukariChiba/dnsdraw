昔我官白下.屢到清江上
清江衆君子.我友或我丈
至今過其邦.眷戀若鄉黨
幾思結廬居.風流共來往
柰何懷玉山.挽我不我放
去年五溪歸.泊家長沙國
長沙今洙泗.不但談賈屈
梁吳兄弟游.兩周新舊識
咸能不我鄙.更復成我益
其餘或一見.往往情如昔
自疑長沙人.宛類清江時
官期縱卒卒.行計猶遲遲
出門即風雪.悵此將安之
然薪旋燒酒.借筆追索詩
詩成何所屬.興落古湘西
