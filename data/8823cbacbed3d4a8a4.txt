黑貂敝色嗟蘇郎.苦茶兩餠話難詳
老嫗糟糠未鼎肉.漫勞戲綵啼其傍
造物寄意知何許.慈竹生舍貽吉祥
晚年慰見萬事足.無乃宗子爲小陽
當時顧後悲不孝.今日兒女還成行
難弟二珠奇男子.已角既鹿未角麞
先人有後欲昌熾.繹思爲善寧無常
菊開佳色采盈手.酒浮蟻綠仍鵝黄
喜有詩書起門戶.佳興吹入秋風長
