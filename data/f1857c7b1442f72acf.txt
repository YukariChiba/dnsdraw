五城三洞朝真客.紫房名隸神仙籍
玉案晨飡沆瀣精.椒庭夜飲流霞液
姑山綽約冰雪容.亭亭霞外脫塵蹤
飚馭狂遊紫貝閣.雲裝醉入白銀宮
想陪桂父與金母.崑蓬春賞蟠桃紅
愚亦放懷隨澹泊.崑芝茹朮希彭朔
常秘六泥東竈丹.每求五色西山藥
紫臺久判浮丘袂.錦州繡嶺三千里
羽駕鸞驂未載逢.經年望斷函關氣
