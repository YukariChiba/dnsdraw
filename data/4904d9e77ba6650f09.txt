令君藻翰輩古先.脫口一可樂石刊
盍令珥筆草大冊.底用韻語談槐安
一詩爲弔湖邊石.深感崇寧全盛日
玉燭叶和黄道明.天扶休運非人力
豐碑端合頌虞周.遠來近悅絕嘆愁
有君無臣古所恨.殲佞嬉笑乘膠舟
鴆心飴口諛聖主.漕石移花閙南土
玲瓏蒼石中路棄.不見姦憸歐刀死
此心安得此石頑.感物抱恨甘終天
平日志願裹馬革.杖扶鬻茹吾衰年
