王室今如毀.仍聞喪我師.古容圖得否.內院去無疑.
嶽鬼月中哭.松龕雪次隳.直須文五色.始可立高碑.
鄴衛松杉外.芝蘭季孟間.盡希重詔出.只待六龍還.
不疾成千古.令焚動四山.感恩終有淚.遙寄水潺潺.
師稟盡名卿.孤峰老稱情.若遊三點外.爭把七賢平.
苦霧埋空室.啼猿有咽聲.今朝益惆悵.曾沐下床迎.
