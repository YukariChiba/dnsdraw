門無車馬喧.逕有松菊陰
前窗面清泚.後戶依嶔岑
就使世俗工.猶足寫幽深
況今令尹賢.洞照先哲心
出處異軌轍.丘壑同胸襟
予知淡筆墨.良似無弦琴
先生如明月.瑩潔照古今
形模或能寫.光彩詎可臨
寥寥千古意.當向筆下尋
人心去典午.朝柄歸卯金
豈無康濟心.且賦歸來吟
天生卓犖姿.豈是甘山林
當今急英賢.四海待商霖
勉哉就功名.枯槁不足欽
