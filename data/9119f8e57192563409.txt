謝安中年不堪別.况我與子本末同
臨川古郡著名數.麻姑且在邦域中
與君同方復同術.十年共度虀鹽日
一身爛漫天地中.萬里風霜今白髮
南山之封木拱矣.此身萬事相終始
何知遲暮猶羈旅.夜語對床輒三起
君今先著祖生鞭.我窮未辦買山錢
君行啟我方寸亂.抱琴長歌聲徹天
西風蕭蕭木脫葉.表裏家山落眉睫
爲語淮南大小山.雖在侯門不彈鋏
