巴水走若箭.峡山開如屏
洶湧匹練白.𡷾崒濃藍青
崖空蓄雲雨.灘惡驚雷霆
神仙宅幽邃.廟貌横杳冥
隱約可一夢.縹緲餘千齡
名利有所役.舟楫無暫停
悉窣垂肹蠁.祠禱希安寧
鵶鵶爾何物.飛飛来廟庭
紛紛颺寥泬.遠近随虚舲
鐵石礪觜爪.金碧輝光翎
翔集託陰險.鵮啄貪羶腥
日既恃威福.歲久爲精靈
依草與附木.誣詭殊不經
城狐與社鼠.瑣細何足聽
況乎人假人.心闊吞滄溟
