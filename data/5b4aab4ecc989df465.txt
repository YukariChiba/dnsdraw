有樂寧爾憂.無憂乃至樂
觀身見物理.魚樂豈子各
萬生擾爲病.安靜即艮藥
何以適其情.已定要無虐
江湖與此池.等是泉未涸
周旋苟得所.是處覺寛綽
君看瀕海民.茲物困剽掠
縱横墮鈎網.瑣細入杯杓
誰云滄海廣.游泳渺無託
乃知尺澤間.所樂逾縱壑
我家一畝宫.隙地不容鑿
未能禁數罟.念此每懷怍
陳公吏之師.養善息羣惡
愛民以及魚.退念此盤礴
魚亦喜公來.出没供笑謔
當年濠上游.天籟紛酬酢
昭琴既不鼓.應問兩俱錯
賢哉鄭國僑.一物心無著
但信悠然語.未悟已投鑊
懸知此魚烹.不羡波間躍
誰當較異同.我亦無今昨
