修眉兮連娟.曼翠靄兮麻源
君門獰兮九虎.蹇予留兮三年
三峨之山兮遠萬里.見似人兮胡不喜
半輪秋兮促公歸.空高徑兮班屐齒
蹈夷險兮一心.既何戚兮何欣
忍較功兮曲突.莽蒼狗兮白雲
清風颯兮綺疏.明月耿兮庭徐
紛縹帙兮插架.尚青衿兮來趨
渺天涯兮延佇.時與拂兮蠹魚
雪堂兮躬耕.萬古兮芳馨
匪天窮兮人厄.九鼎重兮斯文
