綵旗蔽野南風香.歡門遮馬東路長
黄童白叟百拜酒.鸞棲主人今日行
憶昔焦氛漲天赤.手挽龍津力輸滌
簿領爲職關係重.儒術飾吏經綸密
學校一新衿佩來.市井再復圖畫開
男耕女織各按堵.山居海藏皆熙臺
口不言功心自諭.三年任滿留不住
我窮欲餞惟有心.一詩收拾行碑語
如之何說見事明.自有夜月光山亭
如之何說律已清.亦有秋水鋪長汀
留此賢勞書縣譜.携此聲名步雲去
君不見政事堂中李參伯.即是當年長社簿
