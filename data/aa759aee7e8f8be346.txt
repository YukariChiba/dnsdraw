饑鼠窺殘燈.寒犬踏枯葉
小室擁燎爐.清笳下危堞
老人素多疾.舉動常畏怯
衣裘視寒燠.日夜自調燮
食必按本草.下箸未嘗輒
體安疾自去.藥石無此捷
敢學李輕車.霸亭夜遊獵
况如馬新息.萬里聽鳶跕
欲求神氣住.先戒事物接
寧爲子光瘖.不效嗇夫喋
明晨一杯粥.趺坐橫白氎
無魚何足道.爲爾歌長鋏
