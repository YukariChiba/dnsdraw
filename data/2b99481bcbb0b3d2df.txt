南豐不藏善.逢人說南巖
南巖亦何好.造物秘此緘
煙雲卬全提.松竹色半酣
去郭十里贏.守戍僧二三
乞身滿一日.幽事亦可探
行客問征途.居者縈轡銜
蕭條野店煙.夐静彌勒龕
念非塵外侣.誰分禪味甘
受傭作閑人.自縛亦可慚
于時日在房.山色染靄藍
一徑盤鬰青.群峰列空嵌
吟泉計涓滴.瀹鼎消塵凡
端如常德靜.可警疾步貪
揚鑣出雲門.回首憐煙嵐
公其吐妙語.勝事須指南
