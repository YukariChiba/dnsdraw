大化我蟲臂.常時炙牛心
居然身桔槔.老圃愁漢陰
簡書實畏人.吏事頗見侵
千里得蠻語.十年生越吟
寧爲尺一稽.何者可枉尋
蓋公學齊魯.頗似東海任
雙骭留石涔.舉世方盤鍼
稍傳閉關術.抑按娛五禽
朅來道院中.狼山即知音
披衣起視夜.欲借北斗斟
寤言種秫陶.渠肯挾策欽
琅然庭柯句.欲和南風琴
勾牽老維摩.善哉去來今
飛潛不同穴.著鞭英雋林
