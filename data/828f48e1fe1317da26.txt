向君官昇今復滁.十年兩地無此儒
喧啾蹇吃方一區.君自鵠白渠自烏
士安門人有摯虞.斯文灰冷今復蘇
胸次與古真合符.鄙夫濩落世所無
逃禪政自縈瓠壺.豈有筆力凌三都
老傖人方笑玄謨.愧君清坐客歌呼
君才如魯我則邾.氣味莫間沂與洙
甲辰雖俱那得如.蒼髯直幹霜不枯
歸來破屋從繩樞.飛騰付君吾敢諛
