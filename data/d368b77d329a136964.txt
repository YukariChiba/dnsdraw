四海廣大萬山立.奇怪崷崒幾巗石
棄而違者庸有之.愛樂每恨沙土蝕
忽然一旦獲所遇.刮垢磨光呈美質
騷人諷誦脫諸口.世寶不減和氏璧
東坡居士豈好奇.偶爾得之心良怡
巨盆沃以清漣漪.脈絡雪浪縱橫施
平生我屢哦此詩.恨不見石心飛馳
何人志古墨寫跡.剡藤染就貼東壁
似是而非不可知.誦詩對畫長嗟咨
