咨余運頹侵.非復少年日
嵇康既習懶.長卿又嬰疾
避客如避仇.俗子意多失
獨於聲氣同.迹兩心事一
糲飯盤菹芹.濁酒籩撰栗
家食雖清貧.尚有幣餘斥
每思世路巇.身不寒而慄
何如掩關卧.黑甜過崖蜜
覺來荷長纔.樂圃斸芝朮
末路值令弟.自遠造餘室
未久欲思歸.依人似高適
飛飛羽差池.秋鴈避春乙
可憐陸士衡.嗚咽送親密
橈音轉回塘.無由望文鷁
