四詩之作.句新而詞伉
兩軸之書.意軒而神王
合此名蹟.奇變萬狀
予得此詩.季春既望
風激海而濺霧.月穿雲而崩浪
開函卷舒于小萬有之上.作而歎曰.是可以領略山川之清壯矣
予方望紫烟之岫.具黄篾之舫.友二妙于百載.寓三歎于一倡
正使持此而列衡門之素壁.亦足對雲錦之九疊.而夸瀑布之千丈也
