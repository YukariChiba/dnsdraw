集英殿前始相識.公已策名上通籍
銀章朱紱爛映身.鑠我青衫黯無色
上饒城裏重相望.公已厭直辭周行
皂蓋朱幡炯當眼.鑠我墨綬昏無光
浪說同年兄若弟.升沉不翅雲泥異
分疎胡越敢尋盟.義重丘山肯忘勢
一麾初守虎頭州.差池不及從之遊
僅收劉公一尺紙.堪比漢家千戶侯
鴉青今襲陳腐語.持以掃門應勿阻
遠圖要覓進德方.近效仍求爲縣譜
