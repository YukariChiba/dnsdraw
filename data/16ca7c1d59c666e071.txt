使君西南雋.掞藻陽臺春
聲稱動華省.故是青雲人
時於鵷鷺行.軒昂見長身
向來清官曹.往往席上珍
聊憑五經笥.一校九府緡
寧論尹卿筆.有志不自伸
探懷出銀黄.笑指漆水濱
房公嘯諾地.廐吏持朱輪
懸知涇渭間.廣畝連高囷
洪河潤九里.坐息西羌塵
長言繼豳風.耕稼可重陳
會當采謡俗.夜誦供華勛
