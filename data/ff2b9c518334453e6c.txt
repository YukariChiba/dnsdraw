山中兮何游.登彼山兮樂天髙
棄吾馬以取步.降吾車兮足兩履
石當道兮行旁.木礙上兮下俯
曾蹈險之非艱.聊憑髙兮下顧
何所視之乃牛.而獨見之如鼠
彼促促者出其下兮.曾其身之非傴
吁嗟徂兮.離婁之死則已
古之不較其爲短長兮.何獨計其髙下
山髙兮崔嵬.山之路兮百折而千回
趨前行而就挽.笑顧後使推之
彼游者誰兮.何以子之車來
