山川信美何處無.只許漁翁把茅居
四時風月俱占斷.詩人琢句空長吁
漁翁平生家累重.得魚入市日曈矓
裹鹽糴米了晨炊.依舊尋魚波洶湧
山川雖好儂不知.只知取利他何爲
羣居出巧結新網.名以攔江縱所施
鯉魴未免僅出入.切勿因香戀微濕
破壞好景是漁翁.不用健羨琢句工
聖人設險今重險.取與不取戒以漸
