李侯自以詩名家.詩成與月爭霜華
誰將尤物調韵語.拄笏騎曹分好花
花寒力淺香微透.惱亂詩翁作詩瘦
對花欲作楚狂顛.草賦誰居廣平右
但愁急管吹羌胡.便應買酒煩長鬚
參横想見綠衣舞.月中笑語花微臞
天香艷艷與誰好.君家兄弟元三株
明日新詩入花蕚.人間此事應久無
可憐多病閉門叟.對月痴坐空中書
