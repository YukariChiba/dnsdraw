春江曉鼓收更鼉.筍輿催上西城坡
嵩陽散人藍田吏.紫髯參軍三語羅
機雲兄弟更奇絕.杖藜雜沓行逶迤
孤芳冷蕊正明媚.卻笑桃李空繁多
卑枝横路靄香陣.遠樹山林揚素波
石腸冷淡老眼暗.對此不忍空樽犧
四賓袞袞飲翻河.扳花覆盞自起歌
語劇嗔眉動輕皺.酒薰笑臉生微渦
跳丸背我何太急.誰爲返旆追羲和
商量嫩蕊暫留住.後來載酒無蹉跎
