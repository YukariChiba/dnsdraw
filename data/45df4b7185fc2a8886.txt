齪齪復齪齪.未死如未生
公去月明在.留得青山塋
青山倚公高.屹立千載英
翠巘拓吟壘.飛瀑按酒兵
行客一仰止.折幾鄙吝萌
狂歌長短吟.邁古日月明
俊逸兼鮑謝.麗則儕雲卿
驊騮博艷姬.土苴群方兄
節峻玄霜嚴.義重紫禁輕
酹土土長燥.雷魁何由平
生男禁多才.此話聞阿庚
真才棄如土.大厦誰支傾
不用謝安石.大雅空垂名
