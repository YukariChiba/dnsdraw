二月春事半.縣花無數開
江頭連騎行.江霧紹法埃
下馬坐清蔭.觀魚大江隈
行行歷山寺.金碧森樓臺
拂石有唐碑.字老生莓苔
緬想古今事.悠然一傷懷
解榼醉泉石.徬徨不忍回
辭徑下扁舟.重開賸樽罍
江煙暝川谷.冰輪出崔嵬
水面映金波.流光浮玉杯
蕩漾舟渚間.往來恣徘徊
一棹轉圓沙.燈火來相催
高歌賦厭厭.會須期再來
