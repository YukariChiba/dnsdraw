尺素隱清輝.一毫分險阻.
金翅動身摩日月.銀河轉浪洗乾坤.獻馬殷頌德.
須知手筆安排定.不怕山河整頓難.
九衢冠蓋暗爭路.四海干戈多異心.
地隈一水巡城轉.天約群山附郭來.題法華寺.
數家魚網疏雲外.一岸殘陽細雨中.
松欹晚影離壇草.鐘撼秋聲入殿風.潘天錫同題古觀.
壓低吳楚遙涵水.約破雲霞獨倚天.望廬山.
半身落日離秦樹.一路平蕪入楚煙.
清占月中三峽水.麗偷雲外十洲春.
幽鳥喚人穿竹去.野猿尋果出雲來.
