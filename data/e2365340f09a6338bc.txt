天質疏慵一野夫.因從利禄走官途
惟知名爵有常履.非向塵埃言自殊
萬事放懷歸失馬.百年過晷任踆烏
雪霜毛髪來還近.霄漢岐程去已迂
凡骨易沉羞許衛.短材難斵累班輸
每甘流落爲遷客.豈免挪揄笑癖儒
處落未能醫拙病.揲蓍安敢卜亨衢
宜将大夢消榮辱.肯把虚名計有無
顧我拙艱當晚涖.惜君留滯却長吁
玉工早夜榮圭壁.莫使球琳委路隅
