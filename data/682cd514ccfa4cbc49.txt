漫郎専一溪.萬事俱不理
胡爲墮我相.名字出奇詭
山林軒冕歟.等是寄焉耳
程公榜亭意.道眼深照此
端居亦偶然.小出聊復爾
宣城幻事了.郤夢歸故里
結廬澄潭上.盡室清鏡裏
木陰凉夏簟.荷氣馥秋水
遥岑招不來.爲我列窗几
昔吾與今吾.念念如脱屣
心期次山外.人要安石起
公勿賦遠遊.行應去天咫
