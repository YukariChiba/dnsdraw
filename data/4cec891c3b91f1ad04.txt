春臯有耕夫.扣角卧林麓
朝饑不能忍.肯受世熏沐
脫身從牛衣.入耳皆狗曲
何如一蓑寒.風雨立於獨
人言骨相屯.自信亦良篤
空山多白雲.萬此寧有足
幽然閨中秀.不如倚市門
彼美林下風.不如刺繡文
冰懷獨耿耿.寧入俗眼觀
歲月不我留.老蒼眉宇間
舉世無與娛.逝言從綺園
一歌一歎息.寘此忽復論
