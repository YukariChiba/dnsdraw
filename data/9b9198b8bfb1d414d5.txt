蒼蒼凉凉紅日生.葱葱鬰鬰佳氣橫
鑑湖春色三百里.桃花水漲扁舟行
花間啼鳥傳春意.聲落行舟驚夢寐
胡牀兀坐心境清.轉覓湖山有風味
鑑中風物幾經春.身在鑑中思古人
禹迹茫茫千載後.疏鑿功歸馬太守
太守湖成坐鬼責.後代風流屬狂客
狂客不長家鑑湖.惟有漁人至今得
日暮東風吹棹回.花枝照眼入蓬萊
回首湖山何處是.欵乃聲中畫圖裏
