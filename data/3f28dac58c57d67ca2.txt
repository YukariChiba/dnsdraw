五月之初四月尾.菖蒲葉長楝花紫
淮鄉農事不勝忙.日落在田見星起
前之不雨甫再旬.秧疇已復生龜紋
近者連朝雨如注.麥隴橫雲欲殷腐
如今麥枯秧失時.舉手仰天禱其私
秧惡久晴雨害麥.兼收并得寧庶幾
餠托登盤米藏庾.儂家歲寒無重糈
豈知送日戴朝星.凡幾憂晴幾憂雨
吾儕一飽信關天.下筯敢忘田家苦
