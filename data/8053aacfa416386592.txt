望舒與日元非敵.震受陽光巽成魄
六十四象不言月.三百五篇譏月出
古道貴陽不貴陰.賓禮卜晝不卜夕
世間賞翫起何年.誤却千年醉狂客
不知客有肺腸無.更把荒誣作真實
我因時序嘗作詩.洗盡兔窟蟾宮迷
今年新作東樓成.胡爲尚此窮攀躋
人心和平民氣樂.日月昭明天宇豁
須知此事與政通.不是詞人閒賞月
