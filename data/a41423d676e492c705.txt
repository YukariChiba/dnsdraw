緬惟漢宣帝.初謂皇曾孫.雖在繈褓中.亦遭巫蠱冤.
至哉丙廷尉.感激義彌敦.馳逐蓮勺道.出入諸陵門.
一朝風雲會.竟登天位尊.握符升寶曆.負扆禦華軒.
赫奕文物備.葳蕤休瑞繁.卒為中興主.垂名於後昆.
雄圖奄已謝.餘址空複存.昔為樂游苑.今為狐兔園.
朝見牧豎集.夕聞棲鳥喧.蕭條灞亭岸.寂寞杜陵原.
冪zx野煙起.蒼茫嵐氣昏.二曜屢回薄.四時更涼溫.
天道尚如此.人理安可論.
