青山羣若好.此山何清特
如見孫登輩.高聳不可及
山神亦喜我.輕風鳴馬勒
馬上欲高哦.才窘開口澀
城墉半夜深.樓闕中天闢
六曲屏風張.五兩布帆屹
蓮柄生旱陸.松角自空植
偏將司斥侯.中軍羅矛戟
道冠不著簪.女鬟未勞櫛
碧衣翼而趨.青童拱以立
風雨若可搖.日月去無迹
出此摹寫語.敢謂得百一
亦欲縱筆書.南山詩見嫉
