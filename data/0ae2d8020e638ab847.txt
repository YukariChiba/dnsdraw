明光宫中梟夜鳴.漢鼎何人窺重輕
老髗未汙屬鏤血.四海掩鼻愁羶腥
當時避地豈得已.巖棲水宿俱非情
誰知舉世無真隱.此意獨高嚴子陵
一鈎明月滿蓑雨.桃花水漲春江平
生涯頗似玄真子.端欲釣魚非釣名
故人巳作飛龍起.猶着羊裘釣烟水
異時侯霸豈其儔.未可輕將袞衣比
心知不爲世人屈.無故不作三公耳
富貴浮雲只眼前.執戟長憐子揚子
丈夫名節倘未立.安用區區識奇字
