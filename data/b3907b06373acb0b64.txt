世事多好還.往躅端可視
崟巖輝奇功.頗愧文王肆
他年焚舟來.幾作塗炭墜
駟馬豈及追.我今亦如是
狂言編虎鬚.得報逾掐鼻
平生儲春芽.美惡初一意
濁氛騰墨雲.君舌故歷試
小龍落几前.畢竟不知異
方欲事烹煎.薑鹽以爲使
賴君呼回頭.絲桐識秋思
會當掃南軒.石銚沃清泚
從此師金人.三緘誠有味
